# -*- mode: mandoku-view; -*-
#+TITLE: 西湖志纂
#+DATE: 2015-08-24 22:45:02.475973
#+PROPERTY: ID KR2k0089
#+PROPERTY: BASEEDITION WYG    
#+PROPERTY: JUAN 卷十
<pb:KR2k0089_WYG_010-1a>¶
欽定四庫全書¶
　西湖志纂巻十¶
　　　　　　　　　　　大學士梁詩正等輯¶
　　西溪勝蹟¶
　　　西溪　在西湖之西西湖遊覽志過石人嶺為¶
　　　西溪萬厯杭州府志相傳宋高宗欲都其地後¶
　　　得鳯凰山遂云西溪且留下因稱留下俗訛為¶
　　　樓下云錢塘縣志西溪溪流深曲受餘杭南湖¶
<pb:KR2k0089_WYG_010-1b>¶
　　　之浸横山環之凡三十六里支港繁多溝塍錯¶
　　　出有三路可入一由寳石山後陸行至秦亭山¶
　　　沿山十八里為宋時入洞霄宫之輦道一由仙¶
　　　姑山之西入青芝塢經法華山去北十里為西¶
　　　溪一水道由松木塲入古蕩溪流淺狹僅容小¶
　　　舟自古蕩以西並稱西溪羣山回繞曲水灣環¶
　　　沙溆蘆汀重重間隔置畧彴以通行人有車馬¶
　　　所不能至者(葉紹翁西溪詩一條横朩過前溪/邨女齊登棌葉梯獨立衡門春雨)¶
<pb:KR2k0089_WYG_010-2a>¶
　　　(細白雞飛/上樹梢啼)¶
　　國朝康熙三十八年¶
聖祖仁皇帝南巡¶
駕幸西溪¶
御製五言詩一首(見恭紀/名勝)遂禁樵採至今居民咸樂耕¶
　　　漁之業而梅竹茶筍之利倍於他處故西溪之¶
　　　勝不獨在山水間也乾隆十六年三月初十日¶
　聖駕巡幸¶
<pb:KR2k0089_WYG_010-2b>¶
　御製西溪詩(見恭紀/名勝)¶
　　　(臣/)沈徳&KR0467;恭和　元韻¶
　　　巉巖法華山升陟幾及頂回身俯西溪如練平¶
　　　鋪影言入梅花邨翛然雞犬静寒光聚幽壑空¶
　　　翠滴高嶺林中梵放清雲外鐘聲冷西湖一山¶
　　　隔喧寂分兩境喧極自歸寂人當發清省¶
　　　法華山　在青芝塢北西溪梵隠志西湖北山¶
　　　一支其陽為竺國靈鷲其陰為法華有晉法華¶
<pb:KR2k0089_WYG_010-3a>¶
　　　僧靈蹟因以名山¶
　　　龍駒山　在法華山旁一名龍師山¶
　　　石壁山　咸淳臨安志與龍駒法華羣山連接¶
　　　不能盡名約高四十餘丈占十有餘里東抵西¶
　　　堰橋西至欽賢鄉¶
　　　秦亭山　法華之分脉也杭州府志高百丈周¶
　　　迴三里山饒松竹楊梅薪篠在北山棲霞嶺後¶
　　　相傳祖龍駐馬於此又云秦少游築亭其上俗¶
<pb:KR2k0089_WYG_010-3b>¶
　　　訛蜻蜓山自此至留下稱沿山十八里為南宋¶
　　　入禹航洞霄宫輦道(姜圖南過秦亭山詩秦亭/斜日獨徘徊小艇初從河)¶
　　　(渚來處處舟依蘆港宿家家門對竹溪開避人/野鶩聞聲去&KR0268;子莎雞接翅回乗興不辭邨路)¶
　　　(逺為排寥/寂一御杯)¶
　　　堍泉　在秦亭山堍下故名泉出石罅甚甘¶
　　　古蕩　在秦亭山西(王樨登古蕩詩曲水帶雲/林鳩鳴緑樹陰藕陂魚百)¶
　　　(石蠶市薾千金鐘出花宫近舟行/翠靄深桃花源不悮更擬後時尋)¶
　　　碧峯　在秦亭山西下有碧沙泉錢塘縣志其¶
<pb:KR2k0089_WYG_010-4a>¶
　　　北為洗馬灘¶
　　　方井　在秦亭山西三里萬厯杭州府志相傳¶
　　　王方平飲此泉故名舊有亭宋米芾書額西溪¶
　　　梵隠志嵗久亭圮明里人王槐重修刑部尚書¶
　　　洪鍾補書方井桃源嶺五字¶
　　　花塢　在法華山之塢杭州府志以地多花故¶
　　　名¶
　　　廟塢　塢中有東嶽廟故名西溪梵隠志廟前¶
<pb:KR2k0089_WYG_010-4b>¶
　　　雲木蓊翳靈風颯然外潭魚黑脊而脣腹皆渥¶
　　　丹¶
　　　龍歸塢　在龍駒山中西溪百詠序在西溪之¶
　　　東相傳宋建炎間高宗幸西溪見此塢清逺驅¶
　　　馬歸之塢由是名¶
　　　石人塢　石人嶺之支錢塘縣志塢口為九沙¶
　　　大青嶺　在西溪之南錢塘縣志山田石澗逕¶
　　　竹巖松窈然森秀¶
<pb:KR2k0089_WYG_010-5a>¶
　　　河渚　在西溪南錢塘縣志本名南漳湖又曰¶
　　　蒹葭深處又曰渦水俗稱河水沙嶼縈迴秋深¶
　　　荻花如雪再進為深潭口四圍斷岸非棹不能¶
　　　渡¶
　　　梅花泉　在九沙柏家園左萬厯錢塘縣志泉¶
　　　自地湧起作梅花瓣深不能咫灌十許頃田¶
　　　千鈞池　在蔣侯廟前錢塘縣志周數百畝多¶
　　　大魚漁者可得千觔故俗名千觔池¶
<pb:KR2k0089_WYG_010-5b>¶
　　　金竹嶺　在石人嶺北西溪梵隠志竹皆作黃¶
　　　金色¶
　　　白沙山　在金竹嶺傍¶
　　　長流澗　在西溪東西溪梵隠志從白沙山金¶
　　　竹嶺迢遥曲折流至安樂橋雖亢旱而流不涸¶
　　　故名¶
　　　白栗山　在留下西南三里錢塘縣志前為百¶
　　　丈里宋開慶間董氏築以通江干¶
<pb:KR2k0089_WYG_010-6a>¶
　　　東穆塢　在白栗山之東¶
　　　趙西塢　在白栗山之西¶
　　　安樂山　咸淳臨安志高三十丈周迴三里俗¶
　　　名唐家山¶
　　　永興湖　在安樂山下錢塘縣志陂塘屈曲中¶
　　　植芰荷湖甚寛廣遊人載畫舫其中今半為葑¶
　　　田傍為永興寺¶
　　　桐塢　在百丈里前即橫山界¶
<pb:KR2k0089_WYG_010-6b>¶
　　　瑪瑙池　在西溪南西溪百詠序出百丈源清¶
　　　如碧靛池底細石圓秀狀如瑪瑙¶
　　　荆山　錢塘縣志高二百丈周五里内有七十¶
　　　二賢人峯岡巒秀聳如削有荆山嶺兩溪夾山¶
　　　行匯於西溪¶
　　　方山　一名金印山錢塘縣志高五十丈周四¶
　　　里凡七灣至頂乃方故名山巔怪石高皆數仞¶
　　　憑空突起諸山環遶為西溪最深處¶
<pb:KR2k0089_WYG_010-7a>¶
　　　三橋　在西溪上西溪梵隠志溪有橋三下多¶
　　　植栁濃陰夾道東西兩涯民居臨水花木周廬¶
　　　亦稱花市¶
　　　金橋　在溪市北錢塘縣志建炎間金四將軍¶
　　　從張伯英戰死其妻歸舊廬築橋以資㝠福鄉¶
　　　人稱為金四姥橋橋下垂栁獨盛¶
　　　得仙橋　在龍歸塢西溪梵隠志紹興間有朱¶
　　　翁者不火食能前知坐橋而化橋跨小澗以仙¶
<pb:KR2k0089_WYG_010-7b>¶
　　　翁名¶
　　　安樂橋　在唐家山西溪梵隠志安樂山下永¶
　　　興寺外跨澗片石傳是宋僧濟顛所造¶
　　　朱橋　錢塘縣志閒林埠黃山渡口南出十里¶
　　　即朱橋江土人相傳朱橋是貴人朱清擔柴路¶
　　　西溪山莊　在河渚前詹事高士竒别業康熙¶
　　　三十八年¶
聖祖仁皇帝南巡¶
<pb:KR2k0089_WYG_010-8a>¶
臨幸西溪由昭慶寺乘馬至朩橋頭登舟從騎俱止橋¶
　　　外獨與内大臣泛小舟至其莊觀覽久之¶
御製題西溪山莊詩¶
　花源路幾重柴桑皆沃土煙翠竹窓幽雪香梅苔古¶
御書竹窓二字¶
賜高士竒奉懸莊上(高士竒西溪山莊恭紀詩舟華騶/駐小橋  芝葢停山路漾  入隈)¶
　　　(澳仄徑紆曉鳥仙歩修竹遞陰覆老梅自盤互/嵐光異昏    聲雜新故飄飄吹面風泫泫沾)¶
　　　(衣露溪上舊柴桑乃邀總翠天子顧厥壤饒蒭/蕘原禽有雉兔乍春開    驟煖落繁絮登閣)¶
<pb:KR2k0089_WYG_010-8b>¶
　　　(豁遇又宸襟延賞得天趣感此不世遭山靈愜/殊    山莊紀  恩詩渚水灣環路淺深何期)¶
　　　(澗壑聖主一登臨勾陳暫駐溪橋外朗曜能迴/    陰雪蕋煙梢光    睿藻竹窓梅嶼愜)¶
　　　(心宸襟業重恩輝振古真誰並珉石難鐫感激/  又舊    編枳棘籬漁邨淳樸只茅&KR1492;松齋)¶
　　　(蘭畹何曾有嵐氣榛烟且自宜弱草長承垂露/葉寒花盡發向陽枝何當    玉趾經過地千)¶
　　　(載留傳/際會竒)¶
　　　長慶堂　在河渚錢塘縣志梁貞明間有隠士¶
　　　吕公建堂於此名曰長慶¶
　　　洪園　在河渚東錢塘縣志明刑部尚書洪鐘¶
<pb:KR2k0089_WYG_010-9a>¶
　　　别業今餘地己屬他姓惟小邱猶存山石&KR0785;瓏¶
　　　茂樹森蔭尚可登眺¶
　　　横山草堂　在六松林西溪梵隠志明洪元祚¶
　　　别業有醉山閣擁書樓竹浪居蔵山舫皆佳勝¶
　　　處¶
　　　西溪草堂　西溪梵隠志明祭酒馮夢禎别業¶
　　　陸莊　在河渚之北去秦亭山三里錢塘陸階¶
　　　奉母居此四面皆水非舟楫弗通由獨朩橋穿¶
<pb:KR2k0089_WYG_010-9b>¶
　　　徑而入為白鳯書齋西有舫室臨半月池¶
　　　宜園　錢塘縣志明司勲虞淳熙别墅¶
　　　張園　在東嶽廟西名竺西草堂華亭張氏别¶
　　　業今廢¶
　　　東嶽廟　在西溪法華山下咸淳臨安志宋乾¶
　　　道三年建錢塘縣志嘉定十三年史彌逺請於¶
　　　朝拓地重建寳慶三年落成劉䨞為記至今為¶
　　　杭郡嶽廟之冠¶
<pb:KR2k0089_WYG_010-10a>¶
　　　屠墟廟　在古蕩瀕河額題古靈昭廟神為宋¶
　　　勅封屠墟靈昭侯葢社祠也(呉焯靈昭廟宋碣/考秦亭道中有古)¶
　　　(靈昭廟廊下卧殘碣半段首行存尚書省三字/其文細書多漶漫可讀者猶數百字乃宋理宗)¶
　　　(淳祐七年里人請於朝得封立廟稱屠墟者以/神著靈時赤幟見火光中有屠墟二字而靈昭)¶
　　　(者宋時所封之號也考咸淳臨安志失載此廟/  國朝康熙間所立新碑直書神為蜀主劉璋)¶
　　　(字季玉按蜀志本傳璋襲父焉為益州牧後加/振威將軍不聞王蜀未知今碑何据而云然也)¶
　　　(碣中字之可辨者但述神靈異事雖隠約有劉/璋字似難以蜀主稱之廟近堍泉秦亭山當其)¶
　　　(面/)¶
<pb:KR2k0089_WYG_010-10b>¶
　　　石廟　在西穆塢内西溪百詠序神為五代石¶
　　　晉子孫遂稱石廟廟前有古松大可十圍相傳¶
　　　同時所植¶
　　　蔣侯廟　在千觔池北夢粱録神姓蔣名崇仁¶
　　　弟崇義崇信樂於賑施力行善事里人立祠表¶
　　　其徳錢塘縣志宋咸淳三年賜廟額曰廣福六¶
　　　年封侯爵曰孚順孚惠孚祐廟在鹽橋為神故¶
　　　居西溪地名蔣邨即神苗裔而祀於其鄉者¶
<pb:KR2k0089_WYG_010-11a>¶
　　　章神衖　在馬池南西溪梵隠志相傳宋咸淳¶
　　　間有章姓者勇敢有力聞賊兵過溪時方舂米¶
　　　即頭戴石臼手持石杵大呼而出兵皆散去溪¶
　　　民無擾人皆稱得勝章相公今祀為土神¶
　　　宋禁酒牌　萬厯杭州府志留下西南三里有¶
　　　宋高宗禁酒牌曰不為酒税處¶
　　　陶家廂　咸淳臨安志理宗時有陶處士隠此¶
　　　有栗里風居民遂成村落¶
<pb:KR2k0089_WYG_010-11b>¶
　　　楊圩　在西溪北西溪百詠序宋有功臣楊統¶
　　　制者世居錢塘兄弟友愛各種一圩之田因名¶
　　　周陸隠居　西溪百詠序宋隠者周士民茂叔¶
　　　之裔有山園在耕南塢堂名草窓又四明象山¶
　　　陸氏子乃子静之裔家於卧象山下軒曰寓目¶
　　　又築望雲臺今惟陸家橋存焉¶
　　　浄業堂　在秦亭山武林梵志為静性下院地¶
　　　饒竹箭名萬竹浄業堂孫克𢎞書額曰香界莊¶
<pb:KR2k0089_WYG_010-12a>¶
　　　嚴¶
　　　普慈院　在秦亭山武林梵志嘉靖初建¶
　　　佛惠禪寺　在方井武林梵志晉天福七年普¶
　　　覺一禪師開山為法華祖師道場¶
　　　宋紹興間請今額西溪梵隠志明永樂間重建¶
　　　别院名白業堂¶
　　　上乘院　在西溪東梅花塢中咸淳臨安志唐¶
　　　貞觀十九年建舊名龍居宋治平間重建改今¶
<pb:KR2k0089_WYG_010-12b>¶
　　　額有寂觀堂¶
　　　古法華寺　在西溪東法華山下西溪梵隠志¶
　　　明隆慶間雲間鄭昭服捨宅為精舍號雲棲别¶
　　　墅俗呼鄭菴崇禎間郡守龎承寵題古法華寺¶
　　　崇真院　在西溪之南咸淳臨安志天福六年¶
　　　吳越王建舊名永福宋治平二年改今額西溪¶
　　　百詠序柵橋東有小真菴明崇禎間重建於溪¶
　　　南¶
<pb:KR2k0089_WYG_010-13a>¶
　　　龍歸院　在龍歸塢西溪志宋紹興間高宗幸¶
　　　洞霄宫經此改清化寺為龍歸院僧佛印禪誦¶
　　　之堂也西溪梵隠志明萬厯中廣陵僧真一自¶
　　　補陀來購邱氏園基結菴㕑有古井味甘冽名¶
　　　菩薩泉初名西方菴改稱古龍歸院¶
　　　大蘇林　在西溪法華山之陽錢塘縣志舊為¶
　　　吳越王將臺錢氏納土後改為趙山寺初名彌¶
　　　陀菴明萬厯中更名大蘇林¶
<pb:KR2k0089_WYG_010-13b>¶
　　　曲水菴　在正等院左錢塘縣志即古清化寺¶
　　　舊址明崇禎初雲棲古德法師建¶
　　　蘆菴　在曲水菴右即正等院咸淳臨安志紹¶
　　　興中侍衞馬軍司駐屯於此建屋以奉諸軍香¶
　　　火西溪梵隠志萬厯初年正等寺僧如覺因龍¶
　　　歸塢遷此董其昌題曰交蘆葢取經根塵識三¶
　　　都無實性同於交蘆之義亦以菴構蘆中直名¶
　　　蘆菴¶
<pb:KR2k0089_WYG_010-14a>¶
　　　秋雪菴　在西溪東蒹葭深處原名資夀院咸¶
　　　淳臨安志原名大聖菴淳熙七年請今額西溪梵¶
　　　隠志宋潼川軍節度所立水周四隅蒹葭彌望¶
　　　花時如雪明陳繼儒題曰秋雪¶
　　　福清菴　在安樂山前西溪梵隠志唐中和間¶
　　　性空禪師開山宋隠士邁子山過院有花覆石¶
　　　橋閒戲馬葉齊山寺亂鶯啼之句後圮明萬歴¶
　　　間復建¶
<pb:KR2k0089_WYG_010-14b>¶
　　　夕照菴　在石人嶺下西溪百詠序晉咸和間¶
　　　靈隠慧理禪師退隠於此周顯徳間廢宋祥符¶
　　　間復興¶
　　　永興寺　在安樂山下萬厯錢塘縣志唐貞觀¶
　　　間建西溪志悟明尊者開山晉天福間僧宣大¶
　　　章住此釋法華經宋鐵牛印禪師重葺西溪梵¶
　　　隠志明萬厯初馮夢禎太史延僧真麟新之手¶
　　　植緑萼梅二本題其堂曰二雪(李流芳永興寺/寄懐詩人言西)¶
<pb:KR2k0089_WYG_010-15a>¶
　　　(溪梅不道西溪竹試問十里香何如萬頃緑夾/道飛流喧出雲兩山矗永興好蘭若平疇帶溪)¶
　　　(曲梅竹正蕭森岡陵互綿邈登樓攬幽香故人/有書屋我昨至雲棲遇君南屏麓誇我此中來)¶
　　　(己足享清福今朝翻白沙﨑嶇歴山谷我來適/君去恨不同信宿勝事各自領我遊恐難續終)¶
　　　(當期汗漫相/與謝覊束)¶
　　　福勝院　在安樂山麓西溪梵隠志晉天福間¶
　　　呉越王建宋僧囦本澄重興遶寺栽梅故有福¶
　　　勝梅花之目元末兵燬明萬厯中雲棲僧大善¶
　　　重構顔曰谿巢崇禎間仍改名福勝院¶
<pb:KR2k0089_WYG_010-15b>¶
　　　永樂菴　在西溪西南森羅塢西溪百詠序宋¶
　　　紹興中有梵僧阿利真負經西來隠此得道元¶
　　　末兵燬明萬歴間重建崇禎間復舊額¶
　　　報先明覺院　在佛惠寺北咸淳臨安志建隆¶
　　　二年吳越王建舊名報先治平二年改今額有¶
　　　虛心軒西溪百詠序諺云千年靈隠八百報先¶
　　　葢唐寺也嵗久傾隤萬厯間重建寺有恒如禪¶
　　　師習天台教四十年不出山誦法華經六千餘¶
<pb:KR2k0089_WYG_010-16a>¶
　　　部¶
　　　玉池菴　在塔塢内西溪梵隠志崇禎已卯僧¶
　　　洪逺葺¶
　　　指華菴　在龍歸塢西溪梵隠志崇禎二年祖¶
　　　山寺僧智授建¶
　　　法華律院　在西溪路北西溪梵隠志嘉靖中¶
　　　東暉曉禪師建里人金長臣施地俗呼金家菴¶
　　　慈覺菴　在秋雪菴東西溪梵隠志萬厯中僧¶
<pb:KR2k0089_WYG_010-16b>¶
　　　性禪構精舍號省菴崇禎己卯僧智海養母其¶
　　　中雲棲古徳法師為改名慈覺謂其孝行可方¶
　　　古慈覺法師云(錢士升贈慈覺菴立雲詩昔日/參承曲水邊拈來禪浄理雙圓)¶
　　　(而今説法依然在/翠竹蒼葭帶晚煙)¶
　　　清溪道院　在安樂山下西溪梵隠志唐寳歴¶
　　　間羽士費元真開山宋徐提舉隠此¶
　　　(臣謹按西溪水道甚多途徑四出難以依路順/叙故遊覽志總為一路而勝蹟畧焉兹謹照雍)¶
　　　(正九年新志類叙以/補田志所未備云)¶
<pb:KR2k0089_WYG_010-17a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_010-17b>¶
　¶
　¶
　¶
　¶
　¶
　¶
　¶
　西湖志纂卷十¶
