# -*- mode: mandoku-view; -*-
#+TITLE: 西湖志纂
#+DATE: 2015-08-24 22:45:02.312450
#+PROPERTY: ID KR2k0089
#+PROPERTY: BASEEDITION WYG    
#+PROPERTY: JUAN 卷三
<pb:KR2k0089_WYG_003-1a>¶
欽定四庫全書¶
　西湖志纂巻三¶
　　　　　　　　　　　大學士梁詩正等輯¶
　　孤山勝蹟¶
　　　孤山　在西湖中一嶼聳立旁無聯附爲湖山¶
　　　最勝處萬厯杭州府志山形坦平緜邈巍介湖¶
　　　中以其不與諸山聯屬故名亦稱孤嶼又名瀛¶
　　　嶼上多梅花為宋林和靖放鶴處(張祜孤山詩/樓臺聳碧岑)¶
<pb:KR2k0089_WYG_003-1b>¶
　　　(一徑入湖心不雨山常潤無雲水自陰斷橋荒/蘚合空院落花深猶憶西窓月鐘聲出北林林)¶
　　　(逋孤山寫望詩水墨屏風状總非作詩除是謝/𤣥暉溪橋裊裊穿黄落樵斧丁丁隔翠㣲返照)¶
　　　(未沉僧獨往長煙初淡鳥横飛南/峯有客鋤園罷閒倚林間忘却歸)¶
　聖因寺　在孤山之南面臨明聖湖羣山環拱萬堞¶
　　　平連攬全湖之勝¶
　　國朝康熙四十四年¶
聖祖仁皇帝省方幸浙臣民欣忭愛戴於斯地恭建¶
　　行宫¶
<pb:KR2k0089_WYG_003-2a>¶
上奉¶
皇太后鑾輿駐蹕旬日正殿¶
御題扁額曰¶
　澄觀齋¶
御書對聯云¶
　雲牕静挹峯巒秀¶
　花徑平分松竹香内一層¶
御題曰¶
<pb:KR2k0089_WYG_003-2b>¶
　涵清居聯云¶
　入座煙嵐鋪錦繡¶
　隔簾雲樹繞樓臺進東一所¶
御題曰¶
　西湖山房聯云¶
　蒼靄望中收四面湖光依几席¶
　薰風行處遍六橋花柳間桑麻更東後一進正對吳¶
　　　山¶
<pb:KR2k0089_WYG_003-3a>¶
御題曰¶
　攬勝齋聯云¶
　花雨潤時霑翰墨¶
　竹風清處韻琴書¶
御製行宫雨中望吳山詩¶
　檻外青山縱目收繁花初露葉新稠更教㸃染煙雲¶
　色添得牕前翠欲流¶
　　　後有泉一泓名曰渟泉¶
<pb:KR2k0089_WYG_003-3b>¶
御製渟泉詩¶
　臨池懐雅則采秀在山青每念風波息心寛與水平¶
　　　四月初八日又¶
御製題行宫詩¶
　歲月流光五十載兩江風景一時榮蟠桃果熟春光¶
　好海屋籌添麗日明幸有百僚分節治噓嗟凉德際¶
　昇平年豐物阜民安樂何必燕京是帝京¶
　　　雍正五年欽奉¶
<pb:KR2k0089_WYG_003-4a>¶
世宗憲皇帝諭㫖改建佛寺¶
欽定寺名為¶
　聖因寺¶
御書扁額懸山門第一進為彌勒天王殿進内為韋䭾¶
　　　殿中楹恭摹¶
聖祖舟中臨米芾書一幀第二進為大雄殿上懸¶
世宗御書¶
　澤永湖山四字内供¶
<pb:KR2k0089_WYG_003-4b>¶
　欽頒萬壽寳藏並世尊栴檀像東廡為伽藍殿西為¶
　　　祖師殿苐三進為觀音殿供大士銅像第四進¶
　　　為¶
　　殿門第五進為¶
　　正殿恭奉¶
聖祖神御龍牌俾萬世臣民敬謹瞻禮迤東為官客堂¶
　　　為禪堂為齋堂為香積厨更東為大悲閣為第¶
　　　一樓西為方丈為法堂雍正十一年¶
<pb:KR2k0089_WYG_003-5a>¶
欽命悟修禪師來主法席焚修徒侶至者日衆官給田¶
　　　以供齋米並於六橋隄上俾藝果蔬以資日用¶
　　　由是缾鉢之需不待外求帝釋精藍獨尊扵鹿¶
　　　苑珠林之上矣(陳元龍遊輦聖因寺西湖山房/詩當年奉  趨  行殿此日安)¶
　　　(禪憩上方嵐翠逈圍仙仗合湖波遥溯塲不聖/恩長人天共引朝元路帝釋宏開選佛    用)¶
　　　(蓬山羡兜率龍宫原在水中央嵇曽筠元日恭/謁  聖因寺詩江海朝宗日湖山結勝因仁祠)¶
　　　(千載盛福地萬方均玉帛承王㑹乾坤轉法輪/春光滿瀛嶼稽拜肅簪紳臣沈德潛攬勝齋恭)¶
　　　(賦晨六龍昔日瑶巡行地今是孤山古佛家暮/鼓  鐘參白足  林瓊樹吐丹葩    天書璀)¶
<pb:KR2k0089_WYG_003-5b>¶
　　　(璨懸銀牓父老歡呼憶影浩翠華每/到雲林頻攬勝嵐光湖    無涯)¶
　聖因行宫　乾隆十六年¶
　皇上法¶
祖勤民特舉¶
　省方之典¶
　親奉¶
皇太后鑾輿¶
　巡幸江浙¶
<pb:KR2k0089_WYG_003-6a>¶
　駐蹕西湖全浙臣民懽忭踴躍恭建¶
　　行宫於¶
　聖因寺西適當孤山正中羣山環衛拱䕶¶
　宸居萬井東連遥瞻¶
　　閴闔規制天成不施丹雘而日華雲爛萬象光昭¶
　聖情豫懌¶
　御題正殿之額曰¶
　　明湖福地¶
<pb:KR2k0089_WYG_003-6b>¶
　御製對聯云¶
　　雲嵐靜對自高秀¶
　　城郭逺映餘青蒼¶
　　　進内為垂花門¶
　御題第二層殿額云¶
　　月波雲岫¶
　　　後有園拾級而登直達孤山之頂有亭巋然湖¶
　　　光山色環繞輝映¶
<pb:KR2k0089_WYG_003-7a>¶
　御題曰¶
　　四照亭亭下修竹萬竿清陰茂密五六月間無暑¶
　　　氣¶
　御題曰¶
　　竹凉處循曲徑而西卉木扶踈嵐光晻曖蒼翠欲¶
　　　滴¶
　御題曰¶
　　緑雲徑南為歩廊花石&KR0785;瓏䟽通旁達前有樓高¶
<pb:KR2k0089_WYG_003-7b>¶
　　　倚天半¶
　御題曰¶
　　瞰碧樓樓下文石為臺俯臨曲沼有泉出崖石間¶
　　　演清漾碧上浥天光¶
　御題曰¶
　　貯月泉泉側叢桂常青花時天香馥郁子落如瓊¶
　　　瑶墜砌舊志所稱月中桂也惟靈鷲山中有之¶
　御題曰¶
<pb:KR2k0089_WYG_003-8a>¶
　　鷲香庭庭後傑閣連雲聳峙霄漢¶
　御題曰¶
　　領要閣啓扉而入高館崇閎中樹玉蘭數本一名¶
　　　望春恭值¶
　翠華巡幸萬卉爭榮獨此花先茂逺望如瓊樓玉宇¶
　御題曰¶
　　玉蘭館館右山徑逶迤有石壁卓立潑翠流丹¶
　御題曰¶
<pb:KR2k0089_WYG_003-8b>¶
　　繡壁空青其上恭建¶
　御碑亭敬摹¶
　御製聖因行宫卽景詩(見恭紀/名勝)¶
　宸章璀璨琬琰名山與璇圖並鞏永符明聖之瑞應¶
　　　云¶
　　　(臣/)錢陳羣恭和¶
　御製聖因行宫即景元韻¶
聖蹟傳因啓鳯阿春風重見¶
<pb:KR2k0089_WYG_003-9a>¶
　六龍過雨滋蕙徑含芳早風轉筠廊戛玉多紅葯漫¶
　　　催婪尾宴綠楊齊蘸鴨頭波高枝自愛流鶯好¶
　　　不在調笙與按歌¶
　　　遵海而南道不紆省耕恰喜駐西湖歲方降福¶
　　　穣穣也民莫能名蕩蕩乎山水自居天下最文¶
　　　章深與性靈俱正逄¶
慈聖無疆壽愛日春長愜勝娛¶
　　　(臣/)沈德潛恭和¶
<pb:KR2k0089_WYG_003-9b>¶
　御製西湖行宫八景元韻¶
　　四照亭¶
　　　突兀最高頂空亭四望中全收湖影碧小綴砌¶
　　　花紅山繞層層障襟披面面風¶
　皇情娛勝賞送目總難窮¶
　　竹凉處¶
　　　一徑萬竿綠人心到此凉陰陰疑滴雨細細欲¶
　　　生香深處聞鳥語踈邉漏日光可宜擕枕簟消¶
<pb:KR2k0089_WYG_003-10a>¶
　　　受夏天長¶
　　綠雲逕¶
　　　是徑皆添綠無林不起雲鶴衣沾翠潤樵語帯¶
　　　風聞古幹緣蘿蔓高坡蝕蘚紋閒行疑世外何¶
　　　處有囂紛¶
　　瞰碧樓¶
　　　雲際置身高推牕俯素濤聊慿湖渌靜暫息¶
　聖躬勞玩此鳬鷖樂因懐嵇阮曹㑹心因得句¶
<pb:KR2k0089_WYG_003-10b>¶
　天子是詩豪¶
　　貯月泉¶
　　　圓影入平池一泓恰受之虛明兩無著蕩漾總¶
　　　相宜方寸靈臺湛高天宿霧披鏡花同㑹悟坐¶
　　　玩故遲遲¶
　　鷲香庭¶
　　　鷲嶺連蜷質庭前樹樹芳秋高因起粟中美自¶
　　　能黄(用子服/惠伯語)種豈從天下花因浥露凉吾無隠¶
<pb:KR2k0089_WYG_003-11a>¶
　　　乎爾悟得木犀香¶
　　領要閣¶
　　　湖山獻奇巧一一難探窮領略㑹其要自得陶¶
　　　潛風放眼迹象外游心空明中¶
　聖人觀物妙寧與常人同¶
　　玉蘭館¶
　　　壓樹堆殘雪辛夷别種開輞川傳舊館¶
　天藻發新裁月白花難辨香清蜨不來為楣聞屈子¶
<pb:KR2k0089_WYG_003-11b>¶
　　　應重楚中材¶
　　　　自　聖因寺東沿白沙隄至段橋為孤山東路¶
　　　關帝廟　在聖因寺東錢塘縣志俗名照膽臺¶
　　　前有三義閣後有清嘯亭舊貯玉印一顆文曰¶
　　　漢壽亭侯印瓦紐相傳為神所佩又有石刻畫¶
　　　竹傳是神筆以竹葉繪成詩字¶
　　　白沙隄　俗稱白公隄自孤山至斷橋徑三里¶
　　　餘唐稱白沙隄宋稱孤山路咸淳臨安志東有¶
<pb:KR2k0089_WYG_003-12a>¶
　　　斷橋北有西泠橋白樂天詩誰開湖寺西南路¶
　　　草綠裙腰一道斜自注云孤山寺路在湖洲中¶
　　　草綠時望如裙腰舊志云不知所從始萬厯錢¶
　　　塘縣志歲久隄圮萬厯十七年司禮監孫隆纍¶
　　　石砌築雜植花木更名十錦塘隄中重建望湖¶
　　　亭并建錦帶橋¶
　　國朝雍正四年奉¶
㫖濬湖出湖中葑草運於各舊隄之上加廣丈餘加高¶
<pb:KR2k0089_WYG_003-12b>¶
　　　二尺鋪沙甃石視昔加整補植桃柳間發芙蓉¶
　　　爛如錦屏行人嬉遊魚鳥咸若洵無日不在光¶
　　　風熙皥中也¶
　　　(臣謹按自宋咸淳間潛說友作臨安志後吳自/收作夢粱錄周密作武林舊事明洪武時陳循)¶
　　　(作寰宇通志成化中夏時正修杭州府志俱稱/孤山路嘉靖中田汝成作西湖遊覧志萬厯中)¶
　　　(陳善修杭州府志並失載孤山路而白沙隄之/名遂冺至萬厯中錢塘令聶心湯作縣志從俗)¶
　　　(稱白公隄而後之修志者咸指此隄為白公所/築不知白詩有綠楊陰裏白沙隄之句則白公)¶
　　　(之前已冇/此隄矣)¶
<pb:KR2k0089_WYG_003-13a>¶
　　　褒忠亭　在孤山路口關帝廟左為前分巡溫¶
　　　處道陳丹赤建丹赤死祖𢎞勲之難康熙三十¶
　　　三年¶
詔贈通政司通政使諡忠毅¶
聖祖仁皇帝御書名垂青史四字¶
賜之因建是亭¶
　　　龍王廟　在白沙隄孤山路口咸淳臨安志舊¶
　　　在寶石山下名嘉澤龍王祠梁大同間建號錢¶
<pb:KR2k0089_WYG_003-13b>¶
　　　塘湖龍君吳越錢氏表請封廣潤龍王乾道五¶
　　　年安撫周淙以禱雨應徙建於壓隄橋名水仙¶
　　　王廟後以樂天和靖子瞻三賢祔祀廟中錢塘¶
　　　縣志淳祐八年安撫趙與&KR0696;建亭其前之井扁¶
　　　曰寒泉名其井曰薦菊取蘇軾詩不然配食水¶
　　　仙王一盞寒泉薦秋菊之義後廢别祀三賢於¶
　　　孤山明嘉靖二十三年郡守陳仕賢因禱雨輙¶
　　　應重構望湖亭而祀之復圮萬厯十四年杭守¶
<pb:KR2k0089_WYG_003-14a>¶
　　　俞良樞重建¶
　　國朝康熙三十八年恭建¶
御書平湖秋月亭徙廟於亭後廟燬雍正五年重建於¶
　　　此以復水仙故跡¶
　　　陸宣公祠　在孤山路口祀唐宣公陸贄萬厯¶
　　　杭州府志孤山舊有宣公祠隆慶二年巡按御¶
　　　史謝廷傑卽舊祠改祀漢嚴光以下十一人而¶
　　　徙宣公像於祠前之恩綸閣顔其額曰西湖書¶
<pb:KR2k0089_WYG_003-14b>¶
　　　院錢塘縣志天啓五年奏毁天下書院惟陸贄¶
　　　祠堂著行改正仍歸陸氏世守¶
　　國朝雍正九年重修坊表乾隆十六年春¶
　聖駕巡幸¶
　御題扁額曰¶
　　内相經綸¶
　御製陸宣公祠詩¶
　　策馬孤山脚崇祠陸氏傳去留關治亂事業付雲¶
<pb:KR2k0089_WYG_003-15a>¶
　　煙房相希前躅蘇公表舊編德宗事苛察胡獨昧¶
　　知賢¶
　平湖秋月亭　在孤山路口舊名望湖亭後為龍王¶
　　　廟康熙三十八年¶
聖祖仁皇帝御書平湖秋月為西湖十景之一遂建亭¶
　　　於此乾隆十六年春¶
　聖駕南巡¶
　御製平湖秋月詩(見恭紀/名勝)又¶
<pb:KR2k0089_WYG_003-15b>¶
　御製湖月一首¶
　　江月妙在流湖月妙在渟纎阿如駐御詄蕩窺澄¶
　　泓軒轅鑄明鏡萬古銅暈青於中金一㸃沉光奪¶
　　斗星文漪漾不去素彩寒欲生未秋景已佳坐花¶
　　漢影横¶
　　　(臣/)沈德潛恭和¶
　御製平湖秋月元韻¶
　　　不比春波綠似油一船載月櫓聲柔空明蕩漾¶
<pb:KR2k0089_WYG_003-16a>¶
　　　忘歸去看取平湖似不流¶
　　　勾留處　前浙江巡撫范承謨陞任福建總督¶
　　　去浙時嘗取白詩未能抛得杭州去一半勾留¶
　　　是此湖之句書勾留處於湖心亭康熙三十八¶
　　　年¶
聖祖仁皇帝臨幸西湖¶
御書亭額遂移范書於孤山放鶴亭之南建亭以懸之¶
　　　邦人懐承謨舊澤猶稱范公書院云¶
<pb:KR2k0089_WYG_003-16b>¶
　　　放鶴亭　在孤山之北宋和靖處士林逋故廬¶
　　　有墓在焉上有古梅相傳為逋手植後多不存¶
　　　元至元間儒學提舉余謙旣葺處士之廬補植¶
　　　梅花數百本構梅亭於其下郡人陳子安以一¶
　　　鶴放之遂構鶴亭後並廢明嘉靖間重建歲久¶
　　　圮¶
　　國朝康熙十二年巡撫范承謨重葺布政司李之¶
　　　粹榜曰林君復放鶴處三十五年¶
<pb:KR2k0089_WYG_003-17a>¶
聖祖仁皇帝御書放鶴二字為額因建放鶴亭又奉¶
御書舞鶴賦勒石建亭於放鶴亭之上三十八年復¶
巡幸斯亭¶
御製五言詩一首(見恭紀/名勝)¶
　　　乾隆十六年春¶
　聖駕臨幸¶
　御製放鶴亭詩(見恭紀/名勝)¶
　　　巢居閣　在放鶴亭後成化杭州府志林處士¶
<pb:KR2k0089_WYG_003-17b>¶
　　　居有巢居閣元浙江儒學提舉李祁重建後圮¶
　　　明成化十一年浙江左布政使寗良重建(林逋/小隠)¶
　　　(自題竹樹遶吾廬清深趣有餘鶴閒臨水久蜂/懶得花踈酒病妨開巻春陰入荷鋤常憐古圖)¶
　　　(畫多半寫樵漁又巢居閣偶書遶舍青山看不/足故穿林表架危軒但將松籟延佳客常帶嵐)¶
　　　(霏認遠村吳榜自能凌晚汰湘纍何事屬芳蓀/餘生多病期恬養聊此棲遲一避喧又巢居閣)¶
　　　(絶句山水未深猿鳥少此生猶擬别移/居直過天竺溪橋上獨樹為橋小結廬)¶
　　國朝康熙三十五年因葺放鶴亭重建¶
　　　處士橋　在放鶴亭西巢居閣前西湖遊覽志¶
<pb:KR2k0089_WYG_003-18a>¶
　　　孤山之北其巔為歲寒巖其下有處士橋¶
　　　敬一書院　在孤山四賢祠之右康熙二十四¶
　　　年巡撫趙士麟建每月之朔集紳士耆老宣講¶
　聖諭於此望日會師儒以講學後擢去士民卽以祠¶
　　　之¶
　　　四賢祠　在孤山之陽祀唐刺史李泌白居易¶
　　　宋守蘇軾處士林逋西湖遊覽志唐民懐白公¶
　　　之德即孤山廣化寺以祀公至宋益以蘇公林¶
<pb:KR2k0089_WYG_003-18b>¶
　　　公名三賢堂萬厯杭州府志寶慶間府尹袁韶¶
　　　徙建於蘇隄後圮淳祐中祔祀水仙王廟明天¶
　　　順間知府胡濬徙建今處正德元年知府楊孟¶
　　　瑛増鄴侯李泌改稱四賢祠祀以春秋¶
　　　范忠貞祠　在孤山四賢祠左祀前浙江巡撫¶
　　　謚忠貞范承謨錢塘縣志承謨順治壬辰進士¶
　　　以學士出撫浙江多惠政陞福建總督死耿逆¶
　　　之難浙人哀思建祠崇祀歲給學租銀春秋有¶
<pb:KR2k0089_WYG_003-19a>¶
　　　司致祭¶
　　　古文昌祠　在四賢祠右¶
　　　錦帯橋　在白沙隄中間隄南為前湖隄北為¶
　　　後湖(亦稱/裏湖)中開一港以通舟楫叠石為梁横跨¶
　　　十錦塘望若錦帶故名¶
聖祖仁皇帝臨幸孤山¶
　御舟由此轉入後湖改架木梁雍正八年重甃以石¶
　　　(臣謹按西湖遊覽志載斷橋稍西有涵碧橋在/孤山路中宋轉運使陳堯佐重修而不載錦帶)¶
<pb:KR2k0089_WYG_003-19b>¶
　　　(橋考十錦塘之名始於萬厯間司禮監孫隆修/白沙隄而易其稱者嘉靖作志時有涵碧而無)¶
　　　(錦帶明矣隆修隄甃石因十錦塘而名/其橋曰錦帶則錦帶當即為涵碧無疑)¶
　　　斷橋　一名段橋在孤山路口西湖遊覽志斷¶
　　　橋本名寶祐橋唐時呼為斷橋張祐詩云斷橋¶
　　　荒蘚合是也橋隄烟柳葱蒨露草芊綿望如裙¶
　　　帶元錢惟善竹枝詞有段家橋之名聞者疑為¶
　　　杜撰然楊薩諸詩徃徃亦稱段橋未為無據也¶
　　　橋口舊有宋時總宜園取蘇詩淡粧濃抹總相¶
<pb:KR2k0089_WYG_003-20a>¶
　　　宜之意今不存¶
　斷橋殘雪亭　在斷橋之上奉懸¶
聖祖仁皇帝御書扁額復恭摹勒石建¶
御碑亭於橋左為西湖十景之一乾隆十六年春¶
　聖駕南巡¶
　御製斷橋殘雪詩(見恭紀/名勝)¶
　　　(臣/)沈德潛恭和　元韻¶
　　　段家橋邉積素餘樵蹤欲斷將焉如山人僵臥¶
<pb:KR2k0089_WYG_003-20b>¶
　　　不能起裹飯于今有子輿¶
　　　　自　聖因寺西經蘇隄合趙隄楊隄至湖心¶
　　　　亭為孤山西路¶
　　　朱子祠　在孤山之陽錢塘縣志舊在錦塢山¶
　　　額題紫陽書院明督學蘇濬喬因阜先後錄其¶
　　　裔孫以守祠祀動支仁和縣學租遣官致祭¶
　　國朝順治丁酉以錦塢山峻歲久傾圯巡撫陳應¶
　　　泰巡按御史王元曦提學僉事谷應泰移建今¶
<pb:KR2k0089_WYG_003-21a>¶
　　　處春秋有司致祭¶
　　　報恩院　在白沙隄之西舊名盧舍菴錢塘縣¶
　　　志明萬厯間司禮監孫隆建¶
　　國朝順治已丑上方院盧九德重修立柵水中禁¶
　　　人捕魚以為西湖放生之所遂名盧舍菴康熙¶
　　　五十五年織造孫文成改建更今名¶
　　　六一泉　在孤山西南即唐孤山寺(白居易西/湖晚歸囬)¶
　　　(望孤山寺詩柳湖松島蓮花寺晩動歸橈出道蕩/場盧橘子低山雨重栟櫚葉戰水風涼烟波澹)¶
<pb:KR2k0089_WYG_003-21b>¶
　　　(摇空碧樓閣参差倚夕陽到岸請君回首望蓬/萊宫在水中央林逋孤山寺寫望詩底處憑欄)¶
　　　(思渺然孤山塔後閣西偏陰沉畫軸林間寺零/落棋枰葑上田秋景有時飛獨鳥夕陽無事起)¶
　　　(寒烟遲留更愛吾廬近/秪待重來看雪天)咸淳臨安志陳天嘉元年¶
　　　改建名永福西湖遊覽志宋大忠祥符間改為¶
　　　廣化寺内有辟支佛骨塔柏堂竹閣皆在焉紹¶
　　　興間改創四聖延祥觀理宗時復改西太乙宫¶
　　　錢塘縣志元楊璉真伽改為萬壽寺元末燬明¶
　　　洪武初誠意伯劉基復建易名六一泉因蘇軾¶
<pb:KR2k0089_WYG_003-22a>¶
　　　守郡時與僧惠勤懐歐陽公泉出講堂下遂名¶
　　　六一自宋迄元泉沒扵二氏之居久矣元季兵¶
　　　燹泉始呈露復構石亭以覆之掲為寺額歲久¶
　　　圮崇禎甲申重修仍名廣化外構數峯閣以祀¶
　　　自漢迄明諸先賢又圮¶
　　國朝康熙初重建復名六一泉(蘇軾六一泉/銘見藝文)¶
　　　柏堂　咸淳臨安志陳文帝天嘉二年建廣化¶
　　　寺寺有當時所植二柏其一已枯東坡作孤山¶
<pb:KR2k0089_WYG_003-22b>¶
　　　二詠序云柏二株其一為人所薪山下老人自¶
　　　為兒時巳見其枯矣然堅悍如金石愈於未枯¶
　　　者僧志詮作堂久廢今基在西太乙宫有孝宗¶
　　　御書軾詩刻石覆以小亭(蘇軾柏堂詩道人手/種幾生前鶴骨龍姿)¶
　　　(尚宛然䨇幹一先神物化九朝三見太平年忽/驚華厦依巖出乞與嘉名到處傳此柏未枯君)¶
　　　(記取灰心聊/伴小乗禪)¶
　　　竹閣　咸淳臨安志舊在廣化寺柏堂之後有¶
　　　小閣多植竹白公居易嘗偃息於此遂名今與¶
<pb:KR2k0089_WYG_003-23a>¶
　　　寺俱徙(白居易宿竹閣詩晚坐松忩下宵眠竹/閣間清虛當服藥幽獨抵還山巧未能)¶
　　　(勝拙忙應不及閒無勞别修道只此是𤣥關蘇/軾孤山竹閣詩海山兜率兩茫然古寺無人竹)¶
　　　(滿軒白鶴不留歸後語蒼龍猶是種時孫兩叢/却似蕭郎筆千畝空懐渭上村欲把新詩問遺)¶
　　　(像病維摩詰更無言又竹閣憶樂天翁詩柏堂/南畔竹如雲此閣何人是主人但遣先生披鶴)¶
　　　(氅不須更/畫樂天真)¶
　　　瑪瑙坡　萬厯杭州府志在孤山東咸淳臨安¶
　　　志地有碎石文瑩若瑪瑙状故名西湖遊覽志¶
　　　舊有瑪瑙寶勝院院内閒泉僕夫泉皆僧智圓¶
<pb:KR2k0089_WYG_003-23b>¶
　　　所鑿圓字無外號中庸子與林逋為友(詳見/北山)¶
　　　參寥泉　西湖古蹟事實在孤山舊智果院蘇¶
　　　軾守杭與僧道潛號參寥子遊故名(詳見/北山)¶
　　　金沙井　咸淳臨安志在孤山廣化寺白居易¶
　　　嘗酌此泉甘美視其沙燦如金色故名¶
　　　四聖延祥觀　西湖遊覽志宋紹興間建以沉¶
　　　香刻四聖像飾以大珠備極工麗為園曰延祥¶
　　　亭館窈窕儼若圖畫¶
<pb:KR2k0089_WYG_003-24a>¶
　　　西太乙宫　西湖遊覽志宋理宗時稱五福太¶
　　　乙臨吳越之分卽延祥園建太乙宫内有瀛嶼¶
　　　白蓮堂蓬萊閣香月亭等勝其殿曰黄庭即凉¶
　　　堂故址四壁有蕭照所畫山水成化杭州府志¶
　　　嘉木揚喇勒智改為寺至正庚子燬¶
　　　(臣謹按舊志所載孤山古蹟如柏堂竹閣及金/沙井延祥觀太乙宫皆稱在廣化寺即今之六)¶
　　　(一泉雖舊址已湮而其地尚在惟瑪瑙坡僅稱/在孤山東參寥泉僅云在智果院今坡與院皆)¶
　　　(無踪跡可考而瑪瑙智果兩寺已移在北山寶/雲山下他如西閣辟支塔報國寺學士溝及斷)¶
<pb:KR2k0089_WYG_003-24b>¶
　　　(橋西之總宜園皆廢久無可指實/僅據舊志錄存其名以還故蹟云)¶
　　　歲寒亭　遂昌雜錄孤山之陰有一亭在高阜¶
　　　處名曰歲寒繚亭皆古梅(程鉅夫題歲寒亭詩/吾廬不暇理且復理)¶
　　　(斯亭風雨連天白雲山送我青蒼龍千歲/質白鶴九霄翎相與成三友年年聚德星)¶
　　　挹翠閣　遂昌雜錄閣臨水上下皆拱斗砌成¶
　　　極為宏麗建西太乙宫時所創¶
　　　西泠橋　在孤山路西北西湖遊覽志一名西¶
　　　林橋又名西陵橋從此可徃北山武林舊事亦¶
<pb:KR2k0089_WYG_003-25a>¶
　　　名西邨都城探春先南後北至午則盡入西邨¶
　　　弁陽老人詞云看畫船盡入西邨閒却半湖春¶
　　　色指此¶
　　　乾隆十六年春¶
　駕幸西湖¶
　御製西泠橋詩¶
　　玉蝀横分裏外湖綠絲風裊柳千株漾舟朅想前¶
　　朝蹟賢守風流白與蘇¶
<pb:KR2k0089_WYG_003-25b>¶
　　　諾公祠　在西泠橋西祀鎮浙將軍宗室諾羅¶
　　　布將軍恤兵愛民¶
聖祖仁皇帝南巡¶
御書天潢維翰四字¶
賜之後浙民請祠於西湖之濵祠内有君子泉敦詩説¶
　　　禮堂¶
　　　君子泉　武林舊事定業院有君子泉兩湖麈¶
　　　談北山鳯林寺後有乳泉頗甘洌峭壁側立涵¶
<pb:KR2k0089_WYG_003-26a>¶
　　　以石池石上刻君子泉按鳯林本唐喜鵲寺而¶
　　　武林舊事又稱泉在定業院寺與院皆鳥窠禪¶
　　　師道塲二地相去不遠故指院以為寺歟錢塘¶
　　　縣志今在諾公祠内¶
　　　蘇隄　在西泠橋西上有六橋自南新路接北¶
　　　新路横截湖中宋元祐間蘇軾築楊慎蘇隄本¶
　　　末東坡旣奏開湖周視湖上曰今欲去葑田而¶
　　　葑泥如雲安所置之湖南北周迴三十里環湖¶
<pb:KR2k0089_WYG_003-26b>¶
　　　往來之民或終日不達若取葑草積之湖中為¶
　　　長隄以通南北則葑去而行者便矣隄成杭人¶
　　　稱曰蘇公隄祠公隄上西湖遊覽志沿隄夾植¶
　　　花柳中為六橋橋各有亭以覆之自是湖分為¶
　　　兩西曰裏湖東曰外湖南渡後隄橋成市走馬¶
　　　遊船絡繹不息歲久弗治隄漸廉削成化以前¶
　　　裏湖盡為民業六橋水流如綫知府楊孟瑛闢¶
　　　之増築湖隄列植萬柳頓還舊觀¶
<pb:KR2k0089_WYG_003-27a>¶
　　國朝雍正四年開濬西湖與白沙隄同時修築輔¶
　　　狹為廣增庳為高視白沙隄倍之乾隆十六年¶
　　　春¶
　聖駕巡幸¶
　御製蘇隄詩¶
　　白沙隄上昨鳴鞭瀟灑詩情憶樂天豈意千秋留¶
　　姓氏白公不及大蘇傳¶
　　一株楊柳一株桃夾鏡雙湖綠映袍蓄眼韶光看¶
<pb:KR2k0089_WYG_003-27b>¶
　　不足北高峯影接南高¶
　　　跨虹橋　即蘇隄第六橋西湖遊覽志蘇隄之¶
　　　橋次第自南而北楊隄之橋次第自北而南第¶
　　　六橋與西岸第一橋斜對稍北則為西泠橋¶
　曲院風荷亭　在蘇隄跨虹橋西康熙三十八年¶
聖祖仁皇帝御書曲院風荷為西湖十景之一遂建亭¶
　　　其處内有迎薫閣東為望春樓乾隆十六年春¶
　聖駕南巡¶
<pb:KR2k0089_WYG_003-28a>¶
　御製曲院風荷詩(見恭紀/名勝)¶
　　　(臣/)沈德潛恭和　元韻¶
　　　院落迴環巧貯風水花真奪晚霞紅明粧短棹¶
　　　穿花去一路歌聲訝許同¶
　　　崇文書院　在跨虹橋西明萬厯間巡鹽御史¶
　　　葉永盛視鹺之餘集内商子弟於跨虹橋西授¶
　　　以題命各就舫中屬文舫皆散去少焉畫角一¶
　　　聲羣舫畢集各以文進面定甲乙名曰舫課去¶
<pb:KR2k0089_WYG_003-28b>¶
　　　官後商士思之就其地建書院中奉朱子而以¶
　　　後寢祀永盛凡舫課皆櫝其文於鹺使者評隲¶
　　　焉¶
　　國朝康熙四十四年¶
聖祖仁皇帝南巡¶
御題正學闡教四字¶
賜為額爰鼎新之榜曰崇文中為饗堂闢其左為亭恭¶
　　　摹¶
<pb:KR2k0089_WYG_003-29a>¶
御書勒石崇奉後為敬修堂為諸生齋舍雍正十一年¶
　　　重修延師督課朔望會文民商咸集規制大備¶
　　　西湖書院　明成化間布政使寗良建延大理¶
　　　卿夏時正居之名孤山書院卽西太乙宫故址¶
　　　也建書庫捐膳田以待四方學者又名西湖書¶
　　　院歲久圮¶
　　國朝康熙二十五年督學王掞於跨虹橋之西重¶
　　　構為講學之所仍名西湖書院後講學久廢乾¶
<pb:KR2k0089_WYG_003-29b>¶
　　　隆八年併入崇文書院¶
　　　湖山神廟　在跨虹橋西祀湖山之神雍正九¶
　　　年浙江總督李衛創建¶
　　　竹素園　在湖山神廟西雍正九年廟成遂於¶
　　　廟右闢地為園創建亭宇十年恭奉¶
世宗憲皇帝御書竹素園三字額懸正㕔内有流觴亭¶
　　　水月亭臨花舫觀瀑軒聚景樓俱擅湖山之勝¶
　　　乾隆十六年三月¶
<pb:KR2k0089_WYG_003-30a>¶
　聖駕臨幸¶
　御製竹素園詩(見恭紀/名勝)¶
　　　東浦橋　即蘇隄第五橋通曲院港西湖遊覽¶
　　　志第五橋與西湖第二橋對宋周紫芝韓園讌¶
　　　集詩遥知第五橋邉路桐葉題詩人未歸¶
　　　趙隄　宋時稱小新隄路通靈竺咸淳臨安志¶
　　　淳祐二年安撫趙與&KR0696;築自北山第二橋至麴¶
　　　院夾植花柳如蘇隄隄半作四面堂為亭三以¶
<pb:KR2k0089_WYG_003-30b>¶
　　　比蘇隄人遂稱趙公隄西湖遊覽志隄旁舊有¶
　　　天澤廟小隱園裴園史園喬園資國園並廢¶
　　　天澤廟　西湖遊覽志在趙隄旁祀履㤗將軍¶
　　　孫顯忠顯忠錢塘人仕吳越嘉熙間京尹趙與¶
　　　懽禱雨有應奏封天澤侯内有天澤井葛仙翁¶
　　　虬松資國園卽將軍故宅也¶
　　　小隱園　西湖遊覽志宋内侍陳源之外宅後¶
　　　收入重華宫改建崇福院前有雙岸金沙澗裴¶
<pb:KR2k0089_WYG_003-31a>¶
　　　園裴禧别業史園史徽孫别業喬園喬又聞别¶
　　　業¶
　　　(臣謹按趙隄故址湮廢已乆其隄旁天澤廟小/隱園及裴園史園諸處在嘉靖間作遊覽志時)¶
　　　(俱稱並廢則隄之不存可知其所云自北山第/二橋至麴院以通靈竺者北山第二橋即東浦)¶
　　　(橋也盖自南而數為弟五自北而數則為第二/麴院原在金沙澗旁宋時取澗水以造麴路通)¶
　　　(靈竺今新築之金沙隄卽其/處也故存其名以還舊蹟)¶
　　　金沙隄　在蘇隄東浦橋南自東迤西與楊隄¶
　　　故址相屬其地為靈隱澗泉入湖之處舊為淺¶
<pb:KR2k0089_WYG_003-31b>¶
　　　灘俗呼金沙灘數十年來金沙漸淤積成廣區¶
　　　雍正九年總督李衛建祠以祀關帝遂於東浦¶
　　　橋之旁築新隄以達祠宇隄廣三丈長六十餘¶
　　　丈夾植桃柳與蘇隄聯絡映帶遂名金沙隄¶
　　　玉帶橋　在金沙隄上雍正九年因築新隄建¶
　　　橋其上以通六橋之車馬裏湖之舟楫港中溪¶
　　　流湍激設三洞以釃水狀如帶環故名玉帶乾¶
　　　隆十六年春¶
<pb:KR2k0089_WYG_003-32a>¶
　聖駕巡幸¶
　御製玉帶橋詩(見恭紀/名勝)¶
　　　關帝祠　在金沙港雍正八年浙江總督李衛¶
　　　因港中灘沙漲成平陸創建神宇中為祠門三¶
　　　楹外照面樓三楹進内儀門三楹饗堂三楹更¶
　　　進為正殿三楹後寢五楹上構岑樓下接水軒¶
　　　左右廂樓各五楹後臨湖面環以迴廊朱欄掩¶
　　　映闢祠西為園由正殿繞歩廊啓徑而入疊石¶
<pb:KR2k0089_WYG_003-32b>¶
　　　為山䟽泉為池雜蒔卉木創建亭宇軒檻&KR0785;瓏¶
　　　欄楯銜接内有觀瀾亭垂釣亭薔薇洞瓊花島¶
　　　及星橋月榭諸勝湖上關帝祠凡數處規制宏¶
　　　敞以此為最¶
　　　寶勝菴　在關帝祠西為雲林下院¶
　　　魚籃觀音院　在金沙澗路口舊錢塘縣志宋¶
　　　時建路通行春橋¶
　　　金沙澗　卽靈隱山北澗之水流入西湖處澗¶
<pb:KR2k0089_WYG_003-33a>¶
　　　沙明淨作黄金色故名金沙入湖漸成深廣遂¶
　　　稱港焉其淺陂則稱金沙灘居民皆以捕魚為¶
　　　業網罟之外多放鸕鷀以取魚爾雅所謂鷀鷧¶
　　　嘴曲如鈎食魚者是也乾隆十六年春¶
　駕幸西湖¶
　御製鸕鷀詩¶
　　鸕鷀本野鳥食魚以自活一被漁師得鎩羽如受¶
　　刖以繩縳其頸驅之捕鱸鱖將謂得果腹豈知不¶
<pb:KR2k0089_WYG_003-33b>¶
　　下咽㝠然猶不悟長此安能脱鸕鷀爾特愚漁師¶
　　爾特黠格物可會心海鷗信明達¶
　　　壓隄橋　即蘇隄之第四橋通茅家埠西湖遊¶
　　　覽志第四橋與西岸之第三橋對橋下水極深¶
　　　凡入靈竺舟行必取道於此故橋旁設石臺籠¶
　　　燈以照夜船舊有水仙王廟亦名龍王祠前有¶
　　　井曰薦菊後圮移建於望湖亭劉渙詩重到桃¶
　　　花第四橋¶
<pb:KR2k0089_WYG_003-34a>¶
　　　(臣謹按水仙王廟本伍胥祠胥浮尸江上吳人/稱為水仙見越絶書唐乾寧間封吳安王因有)¶
　　　(水仙吳王之稱蘇軾詩配食水仙王蓋謂配食/子胥耳至嘉澤龍王本號錢塘湖龍君錢鏐奏)¶
　　　(封廣潤龍王廟在寶石山乾道間安撫周淙徙/於蘇隄第四橋名水仙王廟後人因稱龍王祠)¶
　　　(遂以龍王/為水仙矣)¶
　蘇隄春曉樓　在蘇隄第四橋之南康熙三十八年¶
聖祖仁皇帝御書蘇隄春曉為西湖十景之首恭建¶
御碑亭雍正八年浙江總督李衛以亭隘不稱瞻仰改¶
　　　建岑樓崇奉¶
<pb:KR2k0089_WYG_003-34b>¶
奎章復建曙霞亭於後乾隆十六年春¶
　聖駕南巡¶
　御製蘇隄春曉詩(見恭紀/名勝)¶
　　　(臣/)沈德潛恭和　元韻¶
　　　誰築長隄記大蘇春光曉色接林廬分明海上¶
　　　方蓬景倒影樓臺入半湖¶
　　　望山橋　卽蘇隄第三橋通花家山港西湖遊¶
　　　覽志第三橋與西岸第四橋斜對水名花港所¶
<pb:KR2k0089_WYG_003-35a>¶
　　　謂花港觀魚者是也舊有雪江書堂宋淳祐中¶
　　　婺州人胡侊充三賢堂長自號雪江因名今廢¶
　　　鎻瀾橋　卽蘇隄第二橋通赤山麥嶺路西湖¶
　　　遊覽志第二橋與西岸第五橋對舊有湖山堂¶
　　　宋京尹洪燾建又有三賢堂宋京尹袁韶建以¶
　　　祀白蘇林三公後有堂三曰水西雲北曰月香¶
　　　水影曰晴光雨色久廢¶
　　　映波橋　卽蘇隄第一橋通赤山教塲西湖遊¶
<pb:KR2k0089_WYG_003-35b>¶
　　　覽志第一橋與西岸第六橋斜對舊有旌德觀¶
　　　本定香寺址今止存定香橋徐集孫西湖納凉¶
　　　詩小艇撑過第六橋¶
　花港觀魚亭　在蘇隄映波橋之北康熙三十八年¶
聖祖仁皇帝御題花港觀魚為西湖十景之一建亭其¶
　　　處乾隆十六年春¶
　聖駕南巡¶
　御製花港觀魚詩(見恭紀/名勝)¶
<pb:KR2k0089_WYG_003-36a>¶
　　　(臣/)沈德潛恭和　元韻¶
　　　彎彎野岸圍清港淰淰游魚啖落花物我兩忘¶
　　　同一樂要將此意問南華¶
　　　旌德先賢祠　在蘇隄第一橋南夢粱錄寶慶¶
　　　二年府尹袁韶請於朝以杭會湖山清麗人傑¶
　　　代生請建祠以祀陶唐至宋本郡人物許箕公¶
　　　以下三十一人列女孫夫人等五人賜額曰旌¶
　　　德觀錢塘縣志後燬今徙建城内保安坊¶
<pb:KR2k0089_WYG_003-36b>¶
　　　楊隄　在裏湖西岸與蘇隄相對西湖遊覽志¶
　　　正德間知府楊孟瑛旣開西湖遂築此隄增築¶
　　　六橋俗稱裏六橋是也然近北山三橋宋時己¶
　　　有之孟瑛所築特南山三橋耳¶
　　國朝雍正四年開濬西湖重加修築亦如白蘇二¶
　　　隄緣在裏湖經行者稀且近居民田桑之地故¶
　　　不復補植花木云¶
　　　環璧橋　裏六橋之隄比第一橋西湖遊覽志¶
<pb:KR2k0089_WYG_003-37a>¶
　　　第一橋近浄空院玉泉之水出焉題曰環璧自¶
　　　此而西可通耿家埠¶
　　　流金橋　裏六橋之第二橋西湖遊覽志第二¶
　　　橋金沙澗水出焉題曰流金自此而西可通麯¶
　　　院路¶
　　　臥龍橋　裏六橋之第三橋西湖遊覽志第三¶
　　　橋地近龍潭深黝莫測有時祥光浮水面盖神¶
　　　龍之所窟宅也題曰臥龍自此而西可通茅家¶
<pb:KR2k0089_WYG_003-37b>¶
　　　埠¶
　　　隱秀橋　裏六橋之第四橋西湖遊覽志第四¶
　　　橋遶丁家山而東沿隄屈曲蒼翠掩映題曰隱¶
　　　秀自此而西可通花家山¶
　　　景行橋　裏六橋之第五橋西湖遊覽志第五¶
　　　橋西挹高峯橋畔舊有三賢祠在焉題曰景行¶
　　　從此而西可通麥嶺路¶
　　　濬源橋　裏六橋之第六橋西湖遊覽志第六¶
<pb:KR2k0089_WYG_003-38a>¶
　　　橋從定香橋而入近發祥祠虎跑珍珠二泉之¶
　　　水出焉其源長矣非濬導不可題曰濬源¶
　　　湖心亭　居全湖中心浙江通志舊有湖心寺¶
　　　寺外三塔鼎峙明𢎞治中寺燬塔亦湮廢嘉靖¶
　　　間知府孫孟尋遺址建亭萬厯四年按察僉事¶
　　　徐廷祼重建有太虛一㸃宛在水中央之額後¶
　　　司禮監孫隆升為重簷題曰喜清閣萬厯錢塘¶
　　　縣志湖心寺外三塔其中塔南塔並廢卽北塔¶
<pb:KR2k0089_WYG_003-38b>¶
　　　基建亭名湖心亭(張萱湖心亭詩漲玉周遭澹/欲無三潭深處一亭孤踈鐘)¶
　　　(度水寺邉寺野艇依林湖外湖日落雲容渾自/懶春來花氣未全蘇開樽不用邀明月已探驪)¶
　　　(龍頷下珠王寅湖心亭詩雨後湖波嫩轉嬌爛/銀盤裏坐吹簫四圍蘭槳三千頃䨇帶桃花十)¶
　　　(二橋亭壓蛟宫翻晚照沙沉塔廟説前朝虚亭/鷗鳥時來徃自識閒情不用招方九叙湖心亭)¶
　　　(詩滄波縈繞小亭幽來徃惟憑一葉舟三塔已/沉青草没兩峯相對黛烟浮潭心影動疑鮫室)¶
　　　(風裏翬飛似蜃樓何用乗槎/霄漢去藏鴉門外卽瀛洲)¶
　　國朝康熙二十八年¶
聖祖仁皇帝南巡¶
<pb:KR2k0089_WYG_003-39a>¶
御題扁額云¶
　静觀萬類奉懸亭中又亭聯云¶
　波湧湖光遠¶
　山催水色深¶
　　　又於樓上¶
御題云¶
　天然圖畫奉為額雍正五年増建敞堂三楹堂後復¶
　　　構水軒架於湖面雕甍貼水丹桷凌雲乾隆十¶
<pb:KR2k0089_WYG_003-39b>¶
　　　六年春¶
　聖駕巡幸¶
　御製湖心亭詩(見恭紀/名勝)¶
　　　(臣/)錢陳羣恭和　元韻¶
　　　天影相涵駐碧空　霓旌摇曳古槎通水中坻¶
　　　與水中沚蓮葉西來蓮葉東玉宇瓊樓元在月¶
　　　方壺員嶠漫隨風憑欄得句¶
　宸襟霽洵有鳶魚趣不窮¶
<pb:KR2k0089_WYG_003-40a>¶
　　　(臣/)沈德潛恭和　元韻¶
　　　亭臺無地逺涵空水鏡烟開有櫂通三面總圍¶
　　　山逺近(獨缺州/城一面)四隅莫辨水西東魚跳瑶砌疑¶
　　　濺雨燕入珠簾巧避風來往請君還送目方蓬¶
　　　縹緲景難窮¶
　¶
　¶
　¶
<pb:KR2k0089_WYG_003-40b>¶
　¶
　¶
　¶
　¶
　¶
　¶
　¶
　西湖志纂巻三¶
