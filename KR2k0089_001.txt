# -*- mode: mandoku-view; -*-
#+TITLE: 西湖志纂
#+DATE: 2015-08-24 22:45:02.265370
#+PROPERTY: ID KR2k0089
#+PROPERTY: BASEEDITION WYG    
#+PROPERTY: JUAN 卷一
<pb:KR2k0089_WYG_001-1a>¶
欽定四庫全書¶
　西湖志纂巻一¶
　　　　　　　　　　　大學士梁詩正等輯¶
　　名勝(圖/)¶
　　　西湖全圖¶
　聖因寺圖¶
　聖因行宫圖¶
聖祖仁皇帝御題西湖十景圖¶
<pb:KR2k0089_WYG_001-1b>¶
　　蘇隄春曉　　　柳浪間鶯¶
　　花港觀魚　　　曲院風荷¶
　　雙峯插雲　　　雷峯西照¶
　　三潭印月　　　平湖秋月¶
　　南屏晚鐘　　　斷橋殘雪¶
　御題行宫八景圖¶
　　四照亭　　　竹凉處¶
　　緑雲徑　　　瞰碧樓¶
<pb:KR2k0089_WYG_001-2a>¶
　　貯月泉　　　鷲香庭¶
　　領要閣　　　玉蘭館¶
　御題小有天園圖¶
　　　増修十八景圖¶
　　　　吳山大觀　　　湖心平眺¶
　　　　湖山春社　　　浙江秋濤¶
　　　　梅林歸鶴　　　玉泉觀魚¶
　　　　玉帶晴虹　　　寶石鳯亭¶
<pb:KR2k0089_WYG_001-2b>¶
　　　　天竺香市　　　雲棲梵徑¶
　　　　蕉石鳴琴　　　冷泉猿嘯¶
　　　　鳯嶺松濤　　　靈石樵歌¶
　　　　葛嶺朝暾　　　九里雲松¶
　　　　韜光觀海　　　西溪探梅¶
<pb:KR2k0089_WYG_001-3a>¶
¶
<pb:KR2k0089_WYG_001-4a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-4b>¶
　　　西湖全圖　西湖古稱明聖湖在浙江㑹城之¶
　　　西方廣三十里受武林諸山之水下有淵泉百¶
　　　道瀦而為湖蓄潔渟深圓瑩若鏡中有孤山傑¶
　　　峙水心山之前為外湖山後曰後湖西亘蘇隄¶
　　　隄以内為裏湖湖分為三而路則有五出錢塘¶
　　　門過段家橋沿白沙隄至孤山而西經蘇隄合¶
　　　趙隄楊隄為一路曰孤山路出湧金門而南合¶
　　　清波門經南屛山至南高峯復自方家峪經鳯¶
<pb:KR2k0089_WYG_001-5a>¶
　　　凰山越龍山達錢塘江為一路曰南山路由湧¶
　　　金門之北合錢塘門渡石函橋循葛嶺入靈竺¶
　　　至北高峯為一路曰北山路面臨吳山背負西¶
　　　溪又各為一路曰吳山路曰西溪路風景天成¶
　　　形勝地設其間名賢肇跡之處仙佛之宫高隠¶
　　　之廬與夫忠孝節烈凡功德之在人者俎豆薦¶
　　　馨之宇逺近相屬樓臺錯峙亭館銜接金碧輝¶
　　　映於水光山色間唐人擬為十洲三島迨宋蘇¶
<pb:KR2k0089_WYG_001-5b>¶
　　　軾則有臨安眉目之喻至比之西子遂稱西子¶
　　　湖後樓鑰復因倪思之論以西湖以賢者更名¶
　　　賢者湖明孫一元著高士服棲隠湖壖時人復¶
　　　稱高士湖又有以西湖比明月者亦稱明月湖¶
　　　擬議形容篇什浩衍皆不足殫西湖之勝¶
　　國朝康熙間伏遇¶
聖祖仁皇帝五舉巡狩之典¶
宸翰留題於是湖山勝槩日異嵗新肇啓明聖之瑞乾¶
<pb:KR2k0089_WYG_001-6a>¶
　　　隆十六年春¶
　皇上省方幸浙¶
　　駐蹕西湖¶
　勅幾之暇探奇攬勝¶
　親灑奎章昭回雲漢而西湖名勝益大著於天壤之¶
　　　間呈億萬年太平景象誠自有西湖以來極盛¶
　　　之遭逢也謹薈萃尺幅繪為全圖恭紀¶
兩朝聖製於首簡永垂萬古云¶
<pb:KR2k0089_WYG_001-6b>¶
　　　康熙二十八年¶
聖祖仁皇帝御製汎舟西湖詩¶
　一片湖光瀲灧開峯巒三面送青來輕舟掉去波添¶
　影曲岸移時路却回春色初摇隄上栁惠風正發寺¶
　前梅此行不是探名勝欲使陽和遍九垓¶
　　　三十八年¶
御製西湖再作¶
　面面山容澹盈盈水態清流文瀠傑閣波影蕩高城¶
<pb:KR2k0089_WYG_001-7a>¶
　燕舞知迎櫂花低解避旌乗春𢎞沛澤隨地稔民情¶
　　　四十二年¶
御製西湖詩¶
　湖光開瀲灧臨幸及芳時淺翠堆山色輕香拂水湄¶
　浮雲看自動畫鷁覺頻移靜坐觀羣類資生得所宜¶
　　　四十四年¶
御製西湖戲作¶
　晴雨分山色臨流啓壯觀樓臺橫水面梵塔插雲端¶
<pb:KR2k0089_WYG_001-7b>¶
　忽訝松間竹當誇巖下蘭風光被草木無處不成歡¶
　　　乾隆十六年¶
　皇上御製出錢塘門由段橋至聖因即境近體二律¶
　　勝遊清蹕出錢塘明聖標名果異常細雨輕風媚¶
　　湖景紅桃緑柳報春光且遲畫舫一㠶正徐䟦煙¶
　　隄五里强即境頗常工屬句笑今搜索總茫茫¶
　　山環水復水環山月地雲居山水間寺側離宫臨¶
　　絶勝春來駐蹕寄幾閒玉蘭却似迎人放紫燕初¶
<pb:KR2k0089_WYG_001-8a>¶
　　看命侶還千載擬留白蘇句其他賦詠總應刪¶
　御製泛舟西湖¶
　　雨霽明湖泛彩舟漪流靄靄惠風柔評情淡且文¶
　　於畫擬色緑還清勝油¶
　　圖畫四圍天與開沿隄緑栁間紅梅湖心忽訝青¶
　　蓮湧却是北高峯影來¶
　　何處輕舟不泛湖今朝領略逈然殊漫云西子無¶
　　多子興㑹隨人自取夫¶
<pb:KR2k0089_WYG_001-8b>¶
　　佳麗山光接水光都參畫鷁鏡中央亂頭麤服猶¶
　　唐突正是唐宫鬧掃糚¶
　御製西湖晴泛¶
　　罨畫煙絲憶昨辰一天霽景曉來新為標山色宜¶
　　晴雨畢獻湖姿作主賔風遞管絃聲細細波添羅¶
　　縠皺鱗鱗輕移畫舫長隄去白芷青蒲刺水漘¶
　御製上已日詩(湖上作/)¶
　　浮嵐暖翠暮春時明淨波光座上披此日此湖難¶
<pb:KR2k0089_WYG_001-9a>¶
　　適遇或晴或雨信皆宜山陰禊事興思近靈隱鐘¶
　　聲入聽遲煙栁六橋無盡意蘭橈祗惜向前移¶
　御製和蘇東坡遊西湖三首韻¶
　　久間西湖清且幽省方幸值無事秋桃紅柳緑紛¶
　　匝岸芷浪蒲風環繞洲黃頭發歌盪蘭檝春水船¶
　　如天上浮湖山美景詎宜戀聊為民情三日留君¶
　　不見晏子陳夏諺補不足助不給吾王不遊何以¶
　　休¶
<pb:KR2k0089_WYG_001-9b>¶
　　惜哉子瞻幽思幽禄仕恰値熙寧秋錢塘通守豈¶
　　行志偶然寄興遊汀洲蒿目新法救不得無己與¶
　　世為沈浮柏堂竹閣毎題句亦知此邦不久留君¶
　　不見往來八州牧或嶺南或冀北昨年曾記吟浮¶
　　休(丙寅秋巡幸五臺經曲陽山坡石上/勒蘇軾浮休二大字曾作詩紀之)¶
　　朅覽那盡巖扄幽一時得意足千秋生香繞樹雪¶
　　迷路芳蘋貼水春滿洲風光如此不領略溪山毋¶
　　乃嗤粗浮東坡佳作恰對面吟情更令一晌留君¶
<pb:KR2k0089_WYG_001-10a>¶
　　不見馮唐對漢帝豈無頗豈無牧坡也至今恐棄¶
　　休¶
　御製清明詩(湖上作/)¶
　　纎雲淨斂碧山橫圓鏡中央岸柳縈不獨韶妍詔¶
　　遊興所欣近遠利春耕芳蘋波面偏増㸃嬌鳥枝¶
　　頭慣㑹鳴一晌閒情覘節物兹來差未負清明¶
　御製西湖嬉春詞¶
　　西湖景好好在春西湖春日多遊人水態山光靜¶
<pb:KR2k0089_WYG_001-10b>¶
　　入畫歌樓酒舫樂同民¶
　　三面山光水一湖煙中東指宋時都爾今設問林¶
　　和靖定道孤山㑹不孤¶
　　三日輕陰三日晴遊觀在在稱人情鳴春山鳥真¶
　　韶濩熱鬧翻嫌鼓吹聲¶
　　鸕鷀船載泛煙濤恰喜春波漲一篙漁父不勞施¶
　　網罟提籃入肆貨銀刀¶
　　桃花紅罩菜花黃遇閏蠶時未屆忙誰道吳中歌¶
<pb:KR2k0089_WYG_001-11a>¶
　　舞地於今都識重農桑¶
　　富麗臨安跡已陳六橋煙栁又重新只今惟有平¶
　　湖月閲盡千秋遊賞人¶
　御製留别西湖之作¶
　　明當清蹕啓歸程誠恐江鄉誤力耕設謂西湖姑¶
　　舍是此言却不近人情¶
<pb:KR2k0089_WYG_001-12a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-12b>¶
　聖因寺圖　康熙四十四年¶
聖祖仁皇帝南巡駐蹕西湖臣民懽忭踴躍創建¶
　　行殿於孤山之南雍正五年¶
世宗憲皇帝俯順浙民愛戴思慕之誠即其中䖍供法¶
　　　王祝頌¶
聖德神功於萬世¶
御書聖因寺額崇奉¶
聖祖神御龍牌萬姓衣冠瞻仰其下凛然¶
<pb:KR2k0089_WYG_001-13a>¶
天顔不違咫尺之義焉中為佛殿東為攬勝齋為西湖¶
　　　山房為涵清居為第一樓西為方丈乾隆十六¶
　　　年春¶
　皇上省方幸浙恭謁¶
龍牌¶
　御題佛殿正中之額曰¶
　　超諸有境¶
　御書佛殿柱聯云¶
<pb:KR2k0089_WYG_001-13b>¶
　　長見日華臨寶掌¶
　　依然帝釋駐香臺¶
　　　福界慈宫冠於五山十刹之首云¶
<pb:KR2k0089_WYG_001-14a>¶
¶
<pb:KR2k0089_WYG_001-15a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-15b>¶
　聖因行宫圖　西湖名勝自奉¶
聖祖仁皇帝巡幸以來閲今四十餘載水光山色獻秀¶
　　　呈奇沛澤深仁淪肌浹髓是以瞻雲就日之誠¶
　　　雖率土皆同而東南尤切我¶
　皇上軫念民依¶
　特允臣工之請因乾隆十六年恭逢¶
皇太后六旬萬壽親奉¶
鑾輿¶
<pb:KR2k0089_WYG_001-16a>¶
　省方南幸全浙臣民子來不日於聖因寺西恭建¶
　　行宫規制淳樸恍見堯階舜陛棟牖松雲之象¶
　御製聖因行宫即景詩¶
　　離宫當日詠巻阿春暮巡方此重過遥岫開雲飛¶
　　翠嫩叢蘭經雨送馨多平陵塔矗&KR0785;瓏影俯瞰舟¶
　　迴瀲灧波陶冶性靈欣始遇逺風何處遞笙歌¶
　　檀欒修竹澗巖紆極頂軒亭俯碧湖真副其名非¶
　　謬也不孤我詠則然乎請看春物因時鬯能使神¶
<pb:KR2k0089_WYG_001-16b>¶
　　心與靜俱承志宫中養天下千秋萬嵗奉¶
慈娛¶
<pb:KR2k0089_WYG_001-17a>¶
¶
<pb:KR2k0089_WYG_001-18a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-18b>¶
　　蘇隄春曉　宋元祐間蘇軾守臨安築隄湖上自¶
　　　南山至北山夾道植柳嗣守林希榜曰蘇公隄¶
　　國朝康熙三十八年¶
聖祖仁皇帝南巡¶
御書蘇隄春曉為西湖十景之首爰建亭於望山橋之¶
　　　南奉懸¶
宸翰并勒貞珉於亭内雍正八年以亭隘不稱瞻仰改¶
　　　建岑樓増培隄岸補植桃枊並構曙霞亭於左¶
<pb:KR2k0089_WYG_001-19a>¶
　　　榱桷凌雲簷牙浸水春時晨光初啓宿霧未散¶
　　　雜花生樹飛英蘸波紛披掩映如列錦鋪繡攬¶
　　　勝者咸謂四時皆宜而春曉為最云乾隆十六¶
　　　年三月恭逢¶
　皇上省方駐蹕¶
　御製西湖十景詩¶
　首題蘇隄春曉¶
　　通守錢塘記大蘇溪山處處盡堪廬(用蘇/句)長隄萬¶
<pb:KR2k0089_WYG_001-19b>¶
　　古傳名姓肯讓夷光擅此湖¶
<pb:KR2k0089_WYG_001-20a>¶
¶
<pb:KR2k0089_WYG_001-21a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-21b>¶
　　柳浪聞鶯　宋時豐豫門外沿隄植柳地名柳洲¶
　　　上有柳浪橋豐豫門即今湧金門也稍南為清¶
　　　波門¶
　　國朝康熙三十八年¶
聖祖仁皇帝御題柳浪聞鶯為十景之一建亭於柳洲¶
　　　之南奉懸¶
宸翰并恭摹勒石於亭右因别構舫齊平臨湖曲架石¶
　　　梁於隄上柳絲踠地輕風摇颺如翠浪翻空春¶
<pb:KR2k0089_WYG_001-22a>¶
　　　時黄鳥睍睆其間流連傾聽與畫舫笙歌相應¶
　　　答焉乾隆十六年春恭逢¶
　翠華巡幸花柳増妍禽鳥自樂¶
　御製柳浪聞鶯詩¶
　　那論清波及湧金(柳浪橋宋時在清波門外聚景/園中康熙三十八年於湧金門)¶
　　(南創建亭榭賜今聖祖/仁皇帝御書    額名)春來樹樹緑陰深間闗幾¶
　　囀供清聽還似年時步上林(圓明園四十八/景中亦有是名)¶
<pb:KR2k0089_WYG_001-23a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-23b>¶
　　花港觀魚　蘇隄第三橋曰望山與西岸第四橋¶
　　　斜對水名花港通花家山山下有園為宋内侍¶
　　　盧允升别墅鑿池甃石引湖水其中畜異魚數¶
　　　十種稱花港觀魚後湮廢康熙三十八年建樓¶
　　　於花港南當三台山出入之徑去定香橋數十¶
　　　步飛甍倒水重檐接霄珠網綺䟽輝映雲日旁¶
　　　濬方池清可見底揚鬐鼓鬛之狀鱗萃畢陳或¶
　　　潛深淵或躍清波以泳以游咸若其性雖濠濮¶
<pb:KR2k0089_WYG_001-24a>¶
　　　之間無以踰此恭懸¶
聖祖仁皇帝御書扁額樓北建¶
御書碑亭亭後置高軒環以曲廊疉石為山重門洞啓¶
　　　花徑逶迤為湖南最勝處乾隆十六年春¶
　聖駕巡幸¶
　御製花港觀魚詩¶
　　花家山下流花港花著魚身魚嘬花最是春光萃¶
　　西子底須秋水悟南華¶
<pb:KR2k0089_WYG_001-25a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-25b>¶
　　　曲院風荷　宋時取金沙澗之水造麴以釀官¶
　　　酒名麴院中多荷花在行春橋西靈竺路所從¶
　　　入也舊稱麴院荷風¶
　　國朝康熙三十八年構亭於跨虹橋之西平臨湖¶
　　　西環植芙蕖¶
聖祖仁皇帝御題曲院風荷扁額奉懸亭楣東建¶
御碑亭恭摹¶
宸翰又東為迎薰閣正東為望春樓軒檻&KR0785;瓏池亭䆗¶
<pb:KR2k0089_WYG_001-26a>¶
　　　窱花時香風四起水波不興緑蓋紅衣紛披掩¶
　　　映穆然如見南風解慍時也乾隆十六年春¶
　聖駕南巡¶
　御製曲院風荷詩¶
　　九里松旁曲院風荷花開處照波紅莫驚筆誤傳¶
　　新牓惡㫖崇情大禹同(九里松旁有宋時麴院地/多荷花遂有麴院荷風之)¶
　　(名康熙三十八年構亭疊石為盤曲之勢風荷/聖祖御書扁額易麴院為曲院易荷風為)¶
<pb:KR2k0089_WYG_001-27a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-27b>¶
　　雙峯插雲　南高北高兩峯相去十里許其間層¶
　　　巒疉嶂蜿蜒蟠結列峙爭雄而兩峯獨以高名¶
　　　為㑹城之巨鎭往往能興雲雨故其上多奇雲¶
　　　山峯高出雲表時露雙尖望之如插宋人稱兩¶
　　　峯插雲康熙三十八年¶
聖祖仁皇帝臨幸西湖¶
御題十景易兩峯為雙峯構亭於行春橋之側適當兩¶
　　　峯正中崇奉¶
<pb:KR2k0089_WYG_001-28a>¶
奎章并恭摹勒石於亭後繚以周垣丹革翬飛與雙峯¶
　　　相對每春秋佳日憑欄四望儼如天門雙闕拔¶
　　　地撐霄祥雲靉靆隨風卷舒日光遥映常現五¶
　　　色太平雲物之瑞兹焉可睹矣乾隆十六年春¶
　御製雙峯插雲詩¶
　　高不畏風雙髻垂天衣幾縷稱身披畫師若與開¶
　　生面想見淡糚濃抹時¶
<pb:KR2k0089_WYG_001-29a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-29b>¶
　　雷峯西照　出清波門過茶坊嶺有峯自九曜山¶
　　　來逶迤起伏蓋南屏之支麓也舊名中峯穹窿¶
　　　迴映亦曰回峯咸淳臨安志又稱郡人雷就所¶
　　　居遂名雷峯吳越王妃建塔於峯頂林逋中峯¶
　　　詩云夕照前村見故十景有雷峯夕照之目¶
　　國朝康熙三十八年¶
聖祖仁皇帝御書易夕照為西照遂於雷峯之西築亭¶
　　　以奉扁額復摹穹碑於亭後塔本七級後止存¶
<pb:KR2k0089_WYG_001-30a>¶
　　　五級舊有重簷飛棟窓戸洞達嗣燬於火窣堵¶
　　　巍然磚皆赤色藤蘿蔓引蒼翠欲滴每當日輪¶
　　　西照亭臺金碧與山光互映如金鏡初開火珠¶
　　　將墜雖赤城棲霞不是過也乾隆十六年春¶
　御製雷峯西照詩¶
　　何處高峯無夕照斜陽此地獨標名錢王遺跡猶¶
　　堪指愛是山頭塔影横¶
<pb:KR2k0089_WYG_001-31a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-31b>¶
　　三潭印月　蘇軾留意西湖極力濬復於湖中立¶
　　　塔以為標表著令塔以内不許侵為蔆蕩舊有¶
　　　石塔三土人呼為三塔基名勝志云舊湖心寺¶
　　　外三塔鼎立相傳湖中有三潭深不可測故建¶
　　　浮屠以鎭之塔影如瓶浮漾水中明𢎞治間毁¶
　　　萬歴間濬取葑泥繞潭作埂為放生池池外湖¶
　　　心仍置三塔以復舊跡月光映潭影分為三故¶
　　　有三潭印月之目¶
<pb:KR2k0089_WYG_001-32a>¶
　　國朝康熙三十八年於池上構亭恭懸¶
聖祖御書扁額復建一亭於池北以奉¶
御碑内置高軒傑閣度平橋三折而入空明窅映儼然¶
　　　湖中之湖夜凉人寂孤艇沿洄洵可濯魄洗心¶
　　　頓遣塵慮也乾隆十六年春¶
　聖駕巡幸¶
　御製三潭印月詩¶
　　湛淨空潭印滿輪分明三塔是三身禪宗漫許添¶
<pb:KR2k0089_WYG_001-32b>¶
　　公案萬刼優曇現聖因¶
<pb:KR2k0089_WYG_001-33a>¶
¶
<pb:KR2k0089_WYG_001-34a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-34b>¶
　　平湖秋月　宋祝穆方輿勝覽敘西湖十景首平¶
　　　湖秋月蓋湖至秋而益澄月至秋而逾潔合水¶
　　　月以觀而全湖之精神始出也宋時有水仙王¶
　　　廟在蘇隄三橋之南明季移建於孤山路口曰¶
　　　望湖亭後圯¶
　　國朝康熙三十八年¶
聖祖仁皇帝巡幸西湖建亭其址前為石臺三面臨水¶
御題平湖秋月扁額奉懸亭中旁構水軒曲欄畫檻蟬¶
<pb:KR2k0089_WYG_001-35a>¶
　　　聯金碧與波光互映每當清秋氣爽水㾗初收¶
　　　皓魄中天玻璃澄澈恍神遊於瓊樓玉宇間也¶
　　　乾隆十六年春¶
　聖駕駐蹕湖中¶
　御製平湖秋月詩¶
　　春水初生緑似油新蛾瀉影鏡光柔待予重命行¶
　　秋棹飽弄金波萬頃流¶
<pb:KR2k0089_WYG_001-36a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-36b>¶
　　南屏晚鐘　南屏山當西湖之南正對孤山層巒¶
　　　聳列翠嶺橫披宛若屛障凌空而中峙者為慧¶
　　　日峯下有慧日永明院即今之淨慈寺也寺鐘¶
　　　一鳴山谷皆應逾時方息蓋兹山隆起中多巖¶
　　　壑嵌空&KR0785;瓏傳聲獨逺故稱南屏晚鐘康熙三¶
　　　十八年奉¶
聖祖仁皇帝御書扁額建亭於寺門前正中面臨萬工¶
　　　池恭懸¶
<pb:KR2k0089_WYG_001-37a>¶
宸翰並勒石於池北建¶
御碑亭¶
天章璀璨與慧日光華永麗於靈山震旦之間乾隆十¶
　　　六年春¶
　駕幸淨慈寺¶
　御製南屏晚鐘詩¶
　　淨慈掩映對南屏斷續蒲牢入夜聲却憶姑蘇城¶
　　外泊寒山聽得正三更¶
<pb:KR2k0089_WYG_001-38a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-38b>¶
　　斷橋殘雪　白沙隄第一橋曰斷橋界於前後兩¶
　　　湖之間水光瀲灧橋影浸水如玉腰金背凡探¶
　　　梅孤山蠟屐過此輒春雪未消葛嶺東西樓臺¶
　　　高下悉瓊林瑶樹晶瑩朗澈不啻玉山上行¶
聖祖仁皇帝五幸西湖皆大地陽和之日而¶
御題十景特書斷橋殘雪扁額蓋積素凝華實為三農¶
　　　上瑞而名區勝地正宜常施粉繪以潤色太平¶
　　　爰於橋上構亭奉懸¶
<pb:KR2k0089_WYG_001-39a>¶
宸翰復恭摹勒石建亭於橋左每當六出飛霙條風將¶
　　　至寒巖深谷尚積餘光塔頂峯頭猶餘片白誠¶
　　　熙時瑞象也乾隆十六年春¶
　聖駕巡幸西湖¶
　御製斷橋殘雪詩¶
　　想像銀塘積素餘湖光山色又何如近從趙北橋¶
　　邊過一例風光入翠輿¶
<pb:KR2k0089_WYG_001-40a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-40b>¶
　御題行宫八景圖　孤山聳峙湖心碧波環繞倚雲¶
　　　耀日潑翠流丹為西湖最勝處唐白居易詩蓬¶
　　　萊宫在水中央正謂此也乾隆十六年恭建¶
　　行宫於聖因寺西適當孤山正中實攬全湖之勝¶
　　　恭逢¶
　翠華巡幸山川獻瑞品彚咸熙風景之繁未易殫述¶
　　　我¶
　皇上靜觀萬類造化生心即境¶
<pb:KR2k0089_WYG_001-41a>¶
　揮毫分題八景遂為湖山未有之大觀雖文囿靈臺¶
　　　曷足擬斯隆盛爰敬謹摹繪合為八景全圖恭¶
　　　紀¶
　奎章昭示無極非若蓬萊宫闕僅托於虚無縹緲間¶
　　　也¶
　御製西湖行宫八景詩¶
　　　四照亭(臨孤山對葛嶺山光塔影倒漾明/湖舊有額曰雲峯四照因以名亭)¶
　　孤山最高處更據聖湖中峯色迴環翠花光澹蕩¶
<pb:KR2k0089_WYG_001-41b>¶
　　紅隄虹遥飲練波縠靜披風方喜奇全攬翻牽興¶
　　莫窮¶
　　　竹凉處(叢篁深翳戞玉摐/金塵氛為之盡滌)¶
　　目遥方過雨意入更逢凉聲是戞寒玉境還生靜¶
　　香萬竿籠日照一線漏天光却羨山僧逸坐消九¶
　　夏長¶
　　　緑雲逕(由竹凉處曲徑西行喬柯奇石/目不給賞雲氣時起步屧間)¶
　　逕紆探絶勝森秀入蒼雲苔跡時留印樵斤未許¶
<pb:KR2k0089_WYG_001-42a>¶
　　聞濛濛濕鶴毳濯濯潤螺紋謝傅東山好微嫌絲¶
　　竹紛¶
　　　瞰碧樓(樓俯全湖晴波綺縠摇蕩/几牖有  碧萬頃之槩)¶
　　覽景不嫌高山樓瞰碧濤雨晴皆合賞俯仰更無¶
　　勞洗滌塵氛氣差排歌舞曹悠然會心所摛句亦¶
　　因豪¶
　　　貯月泉(水月清光互相映發平湖既已標勝/山半一泓亦先得月豈以大小殊觀)¶
　　乳竇注天池嫦娥小浴之一泓清且淺滿魄靜相¶
<pb:KR2k0089_WYG_001-42b>¶
　　宜未許魚龍混還欣松桂披廣寒合雲表消得夜¶
　　眠遲¶
　　　鷲香庭(老桂森庭宛然臯塗精舍/爰取鷲嶺天香句意顔之)¶
　　山水清暉藴挺生仙木芳徒觀葉蔚緑因憶粟堆¶
　　黄雅契惟期月旉榮却待凉何當秋宇下滿意領¶
　　天香¶
　　　領要閣(湖山幽邃不可勝窮/略觀大意此領其要)¶
　　嵐靄朝晡别湖山趣不窮一時期領要千古有高¶
<pb:KR2k0089_WYG_001-43a>¶
　　風借問雙峯側何殊六法中惟觀其大略靖節許¶
　　相同¶
　　　玉蘭館(春巡至止值辛夷盛放即景/紀勝未知與輞川舊館何若)¶
　　對峙白琳樹迎階為我開判春標雅致名館稱清¶
　　裁一晌教神往他時待客來舉王非慕藺自分謝¶
　　吟材¶
<pb:KR2k0089_WYG_001-44a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-44b>¶
　御題小有天園圖　慧日峯為南屏之主山上多層¶
　　　巒疊巘丹厓翠壁下有精舍舊名壑菴郡人汪¶
　　　之萼别業也石筍林立秀削&KR0785;瓏有泉自石罅¶
　　　出匯為深池饒壽藤古木環植芙蓉遊人稱為¶
　　　賽西湖之萼之孫守湜闢為園更加葺治軒檻¶
　　　周遭池亭合匝復構南山亭於慧日峯之上拾¶
　　　級而登歴幽居洞陟歡喜巖抵琴臺觀司馬光¶
　　　摩厓隸書家人卦憇南山亭山峯既高所見益¶
<pb:KR2k0089_WYG_001-45a>¶
　　　遠全湖風景近在目睫乾隆十六年春¶
　聖駕臨幸¶
　御書小有天園四字¶
　賜為額¶
　御製小有天園詩¶
　　佳處居然小有天南屏北渚秀無邊如依妙鬘雲¶
　　中住便是超塵刼外仙幾曲澗泉纔過雨一園梅¶
　　柳欲生烟坐來拈句渾難得不落空還不涉詮¶
<pb:KR2k0089_WYG_001-46a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-46b>¶
　　　吳山大觀　吳山最高處名紫陽山亦名瑞石¶
　　　山上有宋米芾書第一山石刻存焉頂石砥平¶
　　　天成若臺可容憑眺舊稱大觀臺故有吳山大¶
　　　觀之目康熙二十八年¶
聖祖仁皇帝南巡¶
御製登吳山絶頂詩¶
　左控長江右控湖萬家烟火接康衢偶來絶頂憑虚¶
　望似向雲霄展畫圖¶
<pb:KR2k0089_WYG_001-47a>¶
　　　三十八年¶
聖祖再幸¶
御製登吳山詩¶
　重經層巘暫停鑾天日晴和覽眺寛城市萬家煙火¶
　近念兹莫遣有饑寒¶
　　　並恭摹勒石建亭於大觀臺上乾隆十六年三¶
　　　月初二日¶
　皇上省方至浙¶
<pb:KR2k0089_WYG_001-47b>¶
　　臨幸吳山¶
　御製恭依¶
皇祖吳山詩韻¶
　　崇巘襟江復帶湖俯臨萬井樂亨衢百年休養¶
三朝澤繼述予懷凛永圖¶
　　　又¶
　御製吳山大觀歌¶
　　我遊名山亦己多吳山大觀今作歌興安大嶺及¶
<pb:KR2k0089_WYG_001-48a>¶
　　長白嵩泰臺麓田盤窩諸山未兼江海勝此間曠¶
　　覽俱遮羅南北高峯走龍脉蜿蜒入郡成嵯峨琳¶
　　宫梵宇許居下不許墻宇盤尖螺平列坎石鎭火¶
　　患風從其俗無煩訶第一峯頭縱遐矚壯哉所見¶
　　真無加(叶/)左江右湖互環抱海氣蓊匌含羲娥維¶
　　水有四三己具故富魚族蛟黿鼉天吳陽侯時出¶
　　没列缺豐隆相盪摩吳顛越躓閲興廢宋遷元代¶
　　紛誵訛只賸吳山青不磨吳山大觀今作歌¶
<pb:KR2k0089_WYG_001-49a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-49b>¶
　　　湖心平眺　湖心亭居全湖中心四面臨水西¶
　　　向左右正對南北兩峯翼以雕欄花柳掩映上¶
　　　為岑樓憑欄四望羣山環列如屏後為水軒平¶
　　　臨湖面康熙二十八年¶
聖祖仁皇帝巡幸西湖¶
御製湖心亭詩¶
　水上起樓臺湖面平如鏡春風吟柳條逺與山光映¶
　　　三十八年再幸又¶
<pb:KR2k0089_WYG_001-50a>¶
御製湖心亭閒眺詩¶
　虚牖層欄挹翠微春容澹沲送晴暉澄波如鏡涵天¶
　影魚鳥欣欣自息機¶
　　　皆恭摹勒石立於亭中由是斯亭之勝為湖山¶
　　　甲乾隆十六年春恭逢¶
　聖駕巡幸泛舟湖心¶
　御製湖心亭詩¶
　　無地樓臺鏡影空仙居蓬閬許舟通四圍景物蜃¶
<pb:KR2k0089_WYG_001-50b>¶
　　忩外三面山光雉堞東俯檻閒看魚畫水捲簾低¶
　　引燕裁風坐遊省識無邊樂奚必幽遐一一窮¶
<pb:KR2k0089_WYG_001-51a>¶
¶
<pb:KR2k0089_WYG_001-52a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-52b>¶
　　　湖山春社　湖山神廟在岳鄂王祠西南前臨¶
　　　金沙澗後為烏石峯有泉發自棲霞山涓涓伏¶
　　　榛莽中上多桃花舊名桃溪雍正九年創建祠¶
　　　宇祀湖山之神復見迤西一隅清泉從竹徑出¶
　　　有蘭亭曲水之致闢地為園盛蒔卉木中構高¶
　　　軒恭奉¶
世宗憲皇帝御書竹素園三字懸於正中並奉¶
御題聯句云¶
<pb:KR2k0089_WYG_001-53a>¶
　花枝入戸猶含潤¶
　泉水侵階乍有聲右為溪流屈曲環繞作流觴亭亭¶
　　　西置舫齋曰臨花舫迤南為水月亭後有樓曰¶
　　　聚景最後為觀瀑軒為泉香室乾隆十六年春¶
　聖駕臨幸¶
　御製竹素園詩¶
　　縱目吳山景游心竹素園社過春正麗(園在湖山/春社西隣)¶
　　物與道俱存黛重雲根古淙鳴水樂喧沈思堪致¶
<pb:KR2k0089_WYG_001-53b>¶
　　遠得句異常言¶
<pb:KR2k0089_WYG_001-54a>¶
¶
<pb:KR2k0089_WYG_001-55a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-55b>¶
　　　浙江秋濤　西湖雖不通江而江湖實相表裏¶
　　　錢塘江本名浙江亦名曲江以江流三折故稱¶
　　　曲焉枚乗七發云觀濤於廣陵之曲江是也凡¶
　　　江皆有潮而觀濤獨於浙江者因海潮逆流而¶
　　　上受龕赭兩山約束蹙不得騁與山爭勢洶而¶
　　　為濤或云下有沙潬横亘隔閡洪波起而為濤¶
　　　一日夜再至而秋八月尤盛康熙四十二年¶
聖祖仁皇帝御製錢塘江潮詩¶
<pb:KR2k0089_WYG_001-56a>¶
　相傳冰岸雪崖勢滚滚掀翻湧怒濤風靜不聞千里¶
　浪三臨越地識江臯¶
　　　四十六年復由江上幸雲棲舟中¶
御製詩一首¶
　鳥道沿江問信潮石尤恬靜有歸橈轉移至險看洄¶
　洑盡得人防莫失調¶
　　　並恭摹勒石於江岸構觀潮樓奉懸¶
御書恬波利濟四字額自是川靈效順潮汐以時奇瑰¶
<pb:KR2k0089_WYG_001-56b>¶
　　　之觀為東南甲乾隆十六年春¶
　皇上省方幸浙登樓觀潮¶
　御製錢塘觀潮歌¶
　　向聞錢塘潮最奇江樓憑几今觀之更聞秋壯春¶
　　弗壯弗壯已匪夷所思兩山夾江龕與赭亹束長¶
　　流逼東瀉海潮應月向西來恰與江波風牛馬江¶
　　波畢竟讓海波迴瀾退舍如求和洪濤抝怒猶未¶
　　己却數百里時無何於今信識海無敵包乾括坤¶
<pb:KR2k0089_WYG_001-57a>¶
　　浴淵魄何處無潮此處雄雄在奔騰旋盪激蓂茁¶
　　三葉及落三皆最勝日期無淹我來正值上巳節¶
　　晴明遥見尖山尖須臾黯黮雲容作似是豐隆助¶
　　海若天水遥連色暗昏倐見空際横練索旁人道¶
　　是潮應來一彈指頃堆銀堆疾於風檣白於雪寒¶
　　勝氷山響勝雷砰硡礌硠礡磅礚紞紞啍啍吼噦¶
　　噦流離頓挫無不兼迴斡旁噴極滂沛地維天軸¶
　　震撼掀天吳陽侯挾飛廉蛟龍鼓勢魚蠏遯長鯨¶
<pb:KR2k0089_WYG_001-57b>¶
　　昂首嘘其髯榜人弄潮偏得意金支翠旗簫鼓沸¶
　　忽出忽入安其危但過潮頭寂無事因悟萬理在¶
　　人為持志不定顛患隨遲疑避禍反遭禍多應見¶
　　笑於舟師¶
<pb:KR2k0089_WYG_001-58a>¶
¶
<pb:KR2k0089_WYG_001-59a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-59b>¶
　　　梅林歸鶴　宋和靖處士林逋故廬在孤山之¶
　　　陰遥對葛嶺逋嘗放鶴於此上多古梅相傳為¶
　　　逋手植今皆不存而後人補植者多已成林元¶
　　　至元間郡人陳子安建鶴亭後圮明嘉靖中重¶
　　　建¶
　　國朝康熙三十八年¶
聖祖仁皇帝南巡¶
御書放鶴二字因建放鶴亭¶
<pb:KR2k0089_WYG_001-60a>¶
御製孤山放鶴亭詩¶
　處士人何在山前夕照來亭空不見鶴磴古尚留梅¶
　楊柳縈煙嫩棠梨遇雨開今朝閒繫艇還是愛賢才¶
　　　又奉¶
御書舞鶴賦大字恭勒穹碑建亭於嵗寒巖之上每當¶
　　　梅花盛放輒有白鶴翩□翔舞其處乾隆十六¶
　　　年春¶
　聖駕臨幸¶
<pb:KR2k0089_WYG_001-60b>¶
　御製放鶴亭詩¶
　　谿亭閲古坐斯須千載孤山信不孤豈必鶴歸識¶
　　丁令却因梅放緬林逋贏將白傅還蘇守留得青¶
　　山與碧湖葛嶺當前漫相傲頑仙未必及潛儒¶
<pb:KR2k0089_WYG_001-61a>¶
¶
<pb:KR2k0089_WYG_001-62a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-62b>¶
　　　玉泉觀魚　玉泉在清漣寺内發源西山伏流¶
　　　數十里至此始見舊傳齊建元中僧曇超説法¶
　　　龍君來聽為撫掌出泉因建龍祠甃石為池方¶
　　　廣三丈許清澈見底中畜五色魚游泳潑剌鱗¶
　　　鬛可數投以香餌則揚鬐而來吞之輒去有相¶
　　　忘江湖之樂泉上有亭曰洗心旁一小池水色¶
　　　翠緑以白粉投之亦成緑色康熙二十八年¶
聖祖仁皇帝南巡¶
<pb:KR2k0089_WYG_001-63a>¶
御製過桃源嶺至玉泉寺詩¶
　度嶺穿雲路始平停鑣聊憩小池清游魚自有悠然¶
　意豈識乾坤造化宏¶
　　　乾隆十六年春¶
　御製清漣寺(即玉泉/觀魚)詩¶
　　清漣山裏寺泉石勝其餘坐近琉璃沼言觀翡翠¶
　　魚噞喁花湧浪潑剌玉濺裾游客欣初見山僧道¶
　　不如(僧謂人來觀魚者擕饝/以飤嘆己不如魚也)舊曽見王畫(内府有/王淵畫)¶
<pb:KR2k0089_WYG_001-63b>¶
　　(魚頗得/其妙)可以悟莊書無慮投竿者鱗中大隱歟¶
<pb:KR2k0089_WYG_001-64a>¶
¶
<pb:KR2k0089_WYG_001-65a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-65b>¶
　　　玉帶晴虹　宋咸淳間京尹趙與&KR0696;自北新路¶
　　　第二橋築隄以達靈竺路名小新隄中有橋又¶
　　　作四面堂及三亭於隄上夾植桃柳以比蘇隄¶
　　　人稱趙公隄嵗乆湖水侵囓隄與橋皆圯¶
　　國朝雍正八年作隄於東浦橋之南西接金沙澗¶
　　　名金沙隄隄上構石梁以通裏湖舟楫設有三¶
　　　洞狀如帶環遂以玉帶名之與闗帝祠相屬迴¶
　　　廊繞水朱欄倒影金碧澄鮮橋畔花柳夾映上¶
<pb:KR2k0089_WYG_001-66a>¶
　　　構紅亭飛革高鶱晴光照灼儼如長虹臥波横¶
　　　亘霄漢與蘇隄第六橋之跨虹逺近輝映彌覺¶
　　　爛然可觀乾隆十六年三月¶
　聖駕巡幸¶
　御製玉帶橋詩¶
　　垂之則有臥波中銜綬維魚幻豈虹歌詠湖山此¶
　　生慣威儀青紫若人工光通瀲灧原規月勢委飄¶
　　蕭不礙風本是印公留下物而今還復屬蘇公¶
<pb:KR2k0089_WYG_001-67a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-67b>¶
　　　寶石鳯亭　石甑山一名巨石山吳越錢氏封¶
　　　為壽星寶石山形若翔鳯上有寶所塔高倚天¶
　　　半塔下有寺曰崇壽院寺僧依山結寮而居石¶
　　　壁巉削下臨無地梵唄聲出林杪南望平湖水¶
　　　天滉瀁湖南諸山蜿蜒起伏如在掌上北望平¶
　　　疇溝塍連接原隰縱橫雞犬桑麻屋廬人物皆¶
　　　可指數東則煙火萬家覩市㕓之盛西則林巒¶
　　　千疉攬靈竺之奇寺側舊有天然圖畫閣燬於¶
<pb:KR2k0089_WYG_001-68a>¶
　　　火雍正七年建亭其址名曰來鳯值清秋氣爽¶
　　　木落天高九日登臨履綦交錯彷彿龍山高㑹¶
　　　焉乾隆十六年春¶
　聖駕巡幸湖山¶
　回鑾舟中¶
　題董邦達西湖畫册¶
　御製來鳯亭詩¶
　　錢塘門外寶石山勢如翔鳯輝翩□當年梵宇燦¶
<pb:KR2k0089_WYG_001-68b>¶
　　金碧梯巖結構紅雲間危亭四柱號來鳯頓令阿¶
　　閣懐軒轅映帶田疇及城郭變幻暮靄還朝嵐遥¶
　　思勝賞如宿昔荒基惟照斜陽間¶
<pb:KR2k0089_WYG_001-69a>¶
¶
<pb:KR2k0089_WYG_001-70a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-70b>¶
　　　天竺香市　靈隱天竺兩山與北高峯相屬總¶
　　　為武林山自慧理有天竺國靈鷲飛來之語遂¶
　　　以飛來峯之陰為靈隱飛來峯之陽為天竺而¶
　　　兩山各擅其勝由飛來峯轉至下竺諸巖洞皆¶
　　　嵌空&KR0785;瓏瑩粹清潤林木悉自巖骨拔起不土¶
　　　而生更進為中竺又進為上竺夾道溪流瑽琤¶
　　　松篁茂密所在多邨市野店春時鄉民扶老攜¶
　　　幼焚香頂禮大士以祝豐年更有自逺方負擔¶
<pb:KR2k0089_WYG_001-71a>¶
　　　而至者名曰香客駢肩接踵嵗以為常三寺皆¶
　　　極宏麗而上竺尤盛乾隆十六年春¶
　聖駕巡幸¶
　御製天竺寺詩¶
　　屈曲泉流繞石林到來竺宇暢幽尋了知説法無¶
　　多子且喜入山不厭深七佛總空法化報三生曽¶
　　話去來今未能習靜催歸轡已聽鐘流雲外音¶
<pb:KR2k0089_WYG_001-72a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-72b>¶
　　　雲棲梵徑　雲棲塢在五雲山之西舊傳山上¶
　　　時有五色瑞雲飛集塢中遂名雲棲前繞大江¶
　　　沿江取路而入行萬竹中石徑幽仄仰不見日¶
　　　高下屈曲延縁十餘里轉入轉深不辨所出山¶
　　　半有洗心亭為遊人憩息之所行乆漸聞鐘磬¶
　　　音則雲棲寺在焉寺建於吳越時後名棲真院¶
　　　明隆萬間釋袾宏號蓮池者居之復名雲棲¶
　　國朝康熙二十八年¶
<pb:KR2k0089_WYG_001-73a>¶
聖祖仁皇帝御書扁額¶
御製雲棲竹樹甚茂幽蘭滿山詩¶
　山徑紆徐合溪聲到處聞竹深陰戞日木古勢干雲¶
　倚檻聽啼鳥攀厓採異芬韶華春已半萬物各欣欣¶
　　　乾隆十六年春¶
　翠華巡幸¶
　御製雲棲寺詩¶
　　一碧萬竿翠雙流百折澄竹泉行盡處門徑得來¶
<pb:KR2k0089_WYG_001-73b>¶
　　登磬禮悲心佛疇咨苦行僧鐘魚守本色拳拂謝¶
　　多能矮屋常妨㡌明珠不斷燈蓮池家法在六字¶
　　括三乘¶
<pb:KR2k0089_WYG_001-74a>¶
¶
<pb:KR2k0089_WYG_001-75a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-75b>¶
　　　蕉石鳴琴　丁家山在金沙港南上有岡阜俯¶
　　　瞰全湖與北岸之棲霞嶺烏石峯相拱揖雍正¶
　　　九年建亭山椒縁磴道給級而登黛色波光如¶
　　　在階墄進内為舫室數楹軒檻凌虚湖波遠映¶
　　　恍疑乗槎天漢舫前奇石林立狀類芭蕉題曰¶
　　　蕉石山房石根天然一池泉自石罅迸出㶁㶁¶
　　　作琴筑聲磴道之南有石壁高丈許前一巨石¶
　　　卓立如屏遂稱蕉屏内庋石牀石几瑩潤無滓¶
<pb:KR2k0089_WYG_001-76a>¶
　　　時攜焦尾作梅花三弄古音䟽越響入秋雲乾¶
　　　隆十六年春¶
　聖駕臨幸¶
　御製丁家山(又名蕉/石鳴琴)詩¶
　　緑蕉白石足天然勝李羞桃鬬麗妍三日春光兩¶
　　日雨一溪明水半溪田憑高恰喜逢初霽望遠何¶
　　妨泮曉烟鳥語泉聲間喧靜絲桐不鼓亦成連¶
<pb:KR2k0089_WYG_001-77a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-77b>¶
　　　冷泉猿嘯　冷泉即石門澗之源一名靈隠浦¶
　　　漢志所稱武林山出武林水是也在雲林寺前¶
　　　環飛來峯峯上有呼猿洞六朝時有僧智一善¶
　　　嘯嘗畜猿山中臨澗長嘯聲振林木則衆猿畢¶
　　　集人稱猿父故峯下至今多猿時聞嘯聲舊傳¶
　　　冷泉深廣可通舟楫唐刺史元藇作亭水中故¶
　　　白居易記云可濯足於牀下可垂釣於枕上宋¶
　　　郡守毛友以水中作亭如鏡中加繪畫因拆去¶
<pb:KR2k0089_WYG_001-78a>¶
　　　之改建岸上嘗有詩云試尋櫓響驚時換却聽¶
　　　猿聲與舊同蓋紀實也泉北即古靈隠寺¶
　　國朝康熙間改名雲林重修冷泉亭乾隆十六年¶
　　　三月¶
　聖駕臨幸¶
　御題冷泉亭子詩¶
　　不礙靜中喧看取動時定小坐忘萬縁湱然滿清¶
　　聽¶
<pb:KR2k0089_WYG_001-79a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-79b>¶
　　　鳯嶺松濤　萬松嶺在鳯凰山上左江右湖夾¶
　　　道栽松唐白居易詩萬株松樹青山上又許渾¶
　　　詩十里萬株松皆指此也南宋時密邇宫禁紅¶
　　　牆碧瓦高下鱗次上有門曰萬松坊州城既改¶
　　　平為大塗而松亦無幾後人補植萬株以還舊¶
　　　觀毎當天風戞擊如洪濤澎湃與江上潮聲相¶
　　　互答嶺上有萬松書院明嘉靖間建嵗久圮¶
　　國朝康熙五十五年¶
<pb:KR2k0089_WYG_001-80a>¶
聖祖仁皇帝御書浙水敷文額恭懸勒石更名敷文書院¶
　頒賜經籍給¶
　　帑金以資膏火擇經明行修之士肄業其中鳯嶺¶
　　　萬松比於薪槱棫樸矣¶
　御製萬松嶺詩¶
　　翠臨城郭逈盤雲老榦千年赦斧斤湖色江聲欣¶
　　兩得吳山鳯嶠與平分豈爭艷冶春光富時有颼¶
　　飀天籟聞我願樹人常似此講堂近接號敷文¶
<pb:KR2k0089_WYG_001-81a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-81b>¶
　　　靈石樵歌　靈石山本名積慶山上多奇石時¶
　　　見瑞光因號靈石中有塢曰靈石塢舊有靈石¶
　　　寺久圮下為積慶教忠寺在棲真院之上宋樞¶
　　　宻使章楶建元祐中僧善本居之號大通禪師¶
　　　塔名定光端平間重建理宗書額曰積慶教忠¶
　　　内有君子泉天一泉與報德院之靈石泉合流¶
　　　而匯於南山之澗山路深窈人跡罕至惟樵子¶
　　　往來其間山香一曲與樵斧丁丁相應亦山中¶
<pb:KR2k0089_WYG_001-82a>¶
　　　之清籟也乾隆十六年春¶
　聖駕南巡¶
　　駐蹕西湖因地稍僻左未蒙¶
　臨幸¶
　回鑾舟中¶
　補題西湖畫冊¶
　御製積慶寺詩¶
　　竹泉幽絶處往往有禪林疉石橋通徑蔓蘿門對¶
<pb:KR2k0089_WYG_001-82b>¶
　　岑未瞻月輪相遥聽午鐘音分付曹溪路他年待¶
　　重尋¶
<pb:KR2k0089_WYG_001-83a>¶
¶
<pb:KR2k0089_WYG_001-84a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-84b>¶
　　　葛嶺朝暾　初陽臺據葛嶺之巓舊志稱十月¶
　　　朔海日初出爛然可觀蓋地勢高峻直望東北¶
　　　海門日輪乍起微露一㾗瞬息間霞光萬道天¶
　　　半俱赤紅若琥珀大如銅盤光景離奇倐忽變¶
　　　幻不可端倪故錢塘八景有東海朝暾之目凡¶
　　　山峯高處皆可觀日出泰岱日觀峯其最著者¶
　　　近如靈隠之韜光亦有樓觀海日之句而葛嶺¶
　　　獨以初陽名蓋十月朔日日行之道恰當臺之¶
<pb:KR2k0089_WYG_001-85a>¶
　　　正面是以所見益真或云日初起時四山皆晦¶
　　　惟臺上獨明山鳥羣起遥望霞氣中時有海風¶
　　　蕩潏水面更有一影互相照映傳是日月並升¶
　　　其説似未可信而詢之故老皆同舊志所稱或¶
　　　非無據也¶
　御製初陽臺詩¶
　　我聞華頂十月朔日月同度傳奇觀此語近奇疑¶
　　信半不曽神樹徵星官葛嶺孟冬之上日獨稱曉¶
<pb:KR2k0089_WYG_001-85b>¶
　　日光流丹陽月初陽騰瑞曜此理平易何疑焉天¶
　　雞鳴後海波沸玫瑰靺鞨朱火殷葛翁吞光得仙¶
　　道東將入海扶桑攀至今臺下遺丹竈欲往尋之¶
　　阻路艱¶
<pb:KR2k0089_WYG_001-86a>¶
¶
<pb:KR2k0089_WYG_001-87a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-87b>¶
　　　九里雲松　唐刺史袁仁敬植松於行春橋西¶
　　　達靈竺路左右各三行毎行相去八九尺蒼翠¶
　　　夾道陰靄連雲日光穿漏如碎金屑玉人行其¶
　　　下衣袂盡緑延縁九里人稱九里松今舊松多¶
　　　不存而新植者己漸成偃蓋時時與靈山白雲¶
　　　相接故曰雲松中有亭若一字然稱一字門宋¶
　　　武林舊事云一字門扁吳説書九里松三字高¶
　　　宗欲易以已書自以為不及遂飾以金而重揭¶
<pb:KR2k0089_WYG_001-88a>¶
　　　之今舊額已失新掲者乃後人續書乾隆十六¶
　　　年春¶
　駕幸雲林¶
　翠華暫駐¶
　回鑾舟中¶
　補題西湖畫冊¶
　御製九里松詩¶
　　不信雲林僻惟看虬榦青謖濤無定響偃蓋有奇¶
<pb:KR2k0089_WYG_001-88b>¶
　　形如導溪頭路寧遮厓口亭久聞王子晉過此劚¶
　　香苓¶
<pb:KR2k0089_WYG_001-89a>¶
¶
<pb:KR2k0089_WYG_001-90a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-90b>¶
　　　韜光觀海　自雲林羅漢堂而西逕路屈曲松¶
　　　篁夾道行三四里始達韜光菴上有石樓方丈¶
　　　正對錢塘江江盡處即海故昔人有樓觀滄海¶
　　　日門對浙江潮之句乾隆十六年春¶
　聖駕兩幸韜光¶
　御製韜光詩¶
　　雲林境己幽韜光幽更極蜿蜒盤雲逕仰視天一¶
　　隙琅玕輪尺圍過雨翠欲滴葱蒨交風枝似掃行¶
<pb:KR2k0089_WYG_001-91a>¶
　　人跡野禽送春聲可見不可識猶嫌山寂歴間以¶
　　泉淙石攀陟造其巔長煙一空白稍待煙旋消千¶
　　里來几席近湖遠者江由江達海直足力不能窮¶
　　結攬須臾得譬如虚室光其通乃在塞留兹片晌¶
　　興酬彼萬古客¶
<pb:KR2k0089_WYG_001-92a>¶
　¶
　¶
　¶
　¶
　¶
　¶
　¶
　¶
<pb:KR2k0089_WYG_001-92b>¶
　　　西溪探梅　西湖北山之陰過石人嶺為西溪¶
　　　溪水灣環山徑幽邃直薄餘杭縣界受南湖之¶
　　　浸羣山繞之凡三十六里自古蕩以西並稱西¶
　　　溪居民以樹梅為業花時彌漫如雪故舊有西¶
　　　溪探梅之目然地皆沃壤宜稻宜蔬宜桑宜竹¶
　　　其水宜魚多茭荷葭菼之利民風近樸高僧畸¶
　　　人往往結廬其間非獨以梅花著勝也康熙二¶
　　　十八年¶
<pb:KR2k0089_WYG_001-93a>¶
聖祖仁皇帝巡幸西溪¶
御製西溪一首¶
　十里清溪曲修篁入望森暖催梅信早水落草㾗深¶
　俗藉漁為業園饒筍作林民風愛淳樸不厭一登臨¶
　　　乾隆十六年春¶
　聖駕臨幸¶
　御製西溪詩¶
　　意行跋玉驄高陟法華頂西尋野溪幽東眺明湖¶
<pb:KR2k0089_WYG_001-93b>¶
　　影竹逕既曲折煙村亦僻靜梅英貼流水松濤響¶
　　峻嶺高墅早頽廢張園復荒冷都無百年久寂寥¶
　　非昔境何怪指輦道舊跡人莫省(州志沿山十八/里皆南宋輦道)¶
　¶
　¶
　¶
　¶
　西湖志纂巻一¶
