# -*- mode: mandoku-view; -*-
#+TITLE: 西湖志纂
#+DATE: 2015-08-24 22:45:02.406467
#+PROPERTY: ID KR2k0089
#+PROPERTY: BASEEDITION WYG    
#+PROPERTY: JUAN 卷七
<pb:KR2k0089_WYG_007-1a>¶
欽定四庫全書¶
　西湖志纂巻七¶
　　　　　　　　　　　大學士梁詩正等輯¶
　　北山勝蹟(上/)¶
　　　　出湧金門而北合錢塘門迤西過石函橋至¶
　　　　寶石山為北山總路¶
　　　豐樂樓　在湧金門外稍北西湖遊覽志宋初¶
　　　名衆樂亭尋改聳翠樓政和間易今名淳祐九¶
<pb:KR2k0089_WYG_007-1b>¶
　　　年安撫趙與&KR0696;重構瑰麗峥嶸元末燬明嘉靖¶
　　　二十年郡守陳仕賢毁栁洲寺重建為賔使館¶
　　　題曰栁洲别館館後有樓題曰豐樂存舊跡也¶
　　　錢塘縣志今為民居¶
　　　溜水閘　在湧金門北浙江通志明成化十二¶
　　　年建水門引湖水入城置鐵窓櫺隔限内外建¶
　　　閘以時啓閉¶
　　　栁洲寺　在湧金門北咸淳臨安志開寶間建¶
<pb:KR2k0089_WYG_007-2a>¶
　　　本名資福院旁有通元菴五龍王祠開禧元年¶
　　　趙師□併為栁洲寺旁為黑亭子灣¶
　　　闗帝廟　在黑亭子灣西湖遊覽志即宋環碧¶
　　　園故址也旁有吕仙祠¶
　　　龍王堂　在黑亭子灣久圯四朝聞見録出豐¶
　　　豫門入栁洲有五龍王祠開禧中帥臣趙師□¶
　　　重塑五王像冕旒珪服至今尚存咸淳臨安志¶
　　　沈公井水口在豐豫門外龍王祠前分入¶
<pb:KR2k0089_WYG_007-2b>¶
　　　(臣謹按越絶書云子胥水仙也唐時累封王爵/因號水仙王廟在吳山蘇軾有開湖禱吳山水)¶
　　　(仙伍龍王廟文又有謝吳山水仙伍龍王祝文/後人訛伍為五建祠栁洲始建月日無攷咸淳)¶
　　　(志稱開禧中趙師□併五龍王祠入栁洲寺聞/見録又云重塑五王像當是師□併舊祠而易)¶
　　　(以新祠重為塑像遂稱龍/王堂沈公井水口即其處)¶
　　　錢塘門　瀕湖西湖遊覽志宋時所築因錢塘¶
　　　舊縣治近此門得名萬厯杭州府志錢塘縣治¶
　　　漢魏時在靈隠山麓後徙錢湖門外唐武徳四¶
　　　年徙錢塘門内宋南渡後徙紀家橋華巖寺址¶
<pb:KR2k0089_WYG_007-3a>¶
　　　明洪武九年徙今處¶
　　　白龜池　在錢塘門内城下西湖遊覽志袤廣¶
　　　四畝許池底通西湖唐鄴侯李泌所鑿¶
　　　黑亭子　在錢塘門城下迤南西湖遊覽志舊¶
　　　有水溝透城通栁洲寺¶
　　　演武塲　在錢塘門内城下西湖遊覽志即宋¶
　　　時景靈宫及錢塘縣治故址元時改為教塲浙¶
　　　江通志明因之每嵗撫按操演官軍於此西倚¶
<pb:KR2k0089_WYG_007-3b>¶
　　　城東南北三面繚以垣墉廣袤三百一十六丈¶
　　　東南為門二中為演武堂¶
　　國朝設滿漢駐防官兵遂為駐防營較閱之所康¶
　　　熙四十二年¶
聖祖仁皇帝御製閲浙江駐防將士射詩¶
　羽林舊將分防重吳越名區古要疆講武正宜清晏¶
　日人人自擅技穿楊¶
　　　乾隆十六年三月初十日¶
<pb:KR2k0089_WYG_007-4a>¶
　上親閱滿漢官軍騎射¶
　　賞賚有差¶
　御製閲杭州旗兵詩¶
　　承平世恐軍容弛文物邦應武備明巳向㑹稽陟¶
　　禹蹟便教浙水詰戎兵羽林舊將今誰是(祖駐皇/    蹕)¶
　　(杭州閱武詩有羽林/舊將分防重之句)七萃材官古莫衡四十年重¶
　　逢盛典行間踴躍倍常情¶
　　　玉蓮堂　在錢塘門外西湖百詠序舊在郡治¶
<pb:KR2k0089_WYG_007-4b>¶
　　　教塲南景定三年移此額曰一清後以堂外多¶
　　　白蓮復掲玉蓮舊額西湖遊覽志明嘉靖二十¶
　　　一年按察僉事劉望之建賔館於此里人稱月¶
　　　牙公館¶
　　　菩提院　在錢塘門北西湖遊覽志院本錢惟¶
　　　演别墅捨以為寺有白蓮緑野等堂碧玉四觀¶
　　　披顥等軒南漪迎薰澄心涵碧玉壺雪&KR0586;毺等¶
　　　亭後併入昭慶寺¶
<pb:KR2k0089_WYG_007-5a>¶
　　　南漪堂　在錢塘門外菩提西寺西湖百詠序¶
　　　蘇軾詠南漪堂杜鵑花詩即此後為玉壺園西¶
　　　湖遊覽志本鄜王劉琦别業後為理宗御園今¶
　　　廢¶
　　　望湖樓　在昭慶寺前一名先得樓武林舊事¶
　　　錢忠懿王建先得樓即望湖樓(蘇軾望湖樓詩/黑雲翻墨未遮)¶
　　　(山白雨跳珠亂入船捲地風来忽吹散望湖樓/下水如天又放生魚鱉逐人来無主荷花到處)¶
　　　(開水枕能令山俯仰風船解與月徘徊又未成/小隠聊中隠可得長閒勝暫閒我本無家更安)¶
<pb:KR2k0089_WYG_007-5b>¶
　　　(往故鄉無/此好湖山)¶
　　　昭慶寺　在溜水橋西咸淳臨安志乾徳五年¶
　　　錢氏建名菩堤院太平興國三年建戒壇七年¶
　　　改今額西湖遊覽志南渡後以其地為䇿選鋒¶
　　　軍教塲僅存戒壇尋復為寺元末燬洪武間重¶
　　　建留青日札嘉靖三十五年倭冦占為巢窟都¶
　　　御史李天寵焚之寇平總制胡宗憲重建¶
　　國朝康熙五十二年重修乾隆十六年三月初十¶
<pb:KR2k0089_WYG_007-6a>¶
　　日¶
　聖駕臨幸¶
　御題佛殿扁額曰¶
　　深入定慧¶
　御製昭慶寺詩¶
　　招提湖北角閱武便曽過碧篆消新火青松拏老¶
　　柯客心惜頽廢僧意冀檀那欲擬從其願民財慮¶
　　費多¶
<pb:KR2k0089_WYG_007-6b>¶
　　　古栁林　西湖遊覽志在昭慶寺東¶
　　　雲洞園　咸淳臨安志在古栁林楊和王存中¶
　　　園直抵北闗最為廣袤築土為洞中通往来上¶
　　　有堂曰萬景天全旁有亭曰紫翠間可容逺眺¶
　　　桂亭曰芳所荷亭曰天機雲錦皆絶勝處西湖¶
　　　遊覽志上有麗春臺青石為坡不斲磩齒春時¶
　　　麗人歌舞得上坡者賞内有方壺灑碧濯纓五¶
　　　色雲等亭玉瓏金粟天砌等臺洞戸輝煌花木¶
<pb:KR2k0089_WYG_007-7a>¶
　　　叢蔚壯麗無比今廢¶
　　　石函橋　一名西石頭橋在昭慶寺東西湖遊¶
　　　覽志唐刺史李泌建有水閘泄湖水以入下河¶
　　　沿東西馬塍羊角埂至歸錦橋凡四泒橋北舊¶
　　　有梅岡園謝府園萬花小隠園一碧萬頃堂又¶
　　　有錢塘尉司相傳王子髙舊宅宋隆興間建仁¶
　　　宗嘗覽西湖圗曰真仙尉也遂建真仙亭蘇軾¶
　　　常率賔僚遊焉建英遊閣林逋訪謝尉賦秋水¶
<pb:KR2k0089_WYG_007-7b>¶
　　　芙蕖詩建詠物樓並皆不存¶
　　　白公隄　在錢塘門北由石函橋北至餘杭門¶
　　　築以蓄上湖之水漸次以達於下湖唐書白居¶
　　　易傳居易外遷杭州刺史始築隄捍錢塘湖¶
　　　(臣謹按此隄當名白公隄實白公所築與白沙/隄不相涉今石函橋外隄迹猶存而白公之名)¶
　　　(竟/泯)¶
　　　溜水橋　在羊坊巷北西湖遊覽志洩湖水以¶
　　　入下河可通新河壩¶
<pb:KR2k0089_WYG_007-8a>¶
　　　小溜水橋　在昭慶寺北西湖遊覽志俗稱水¶
　　　磨頭其下為棕毛塲(棕毛塲一/稱松木塲)¶
　　　石函三閘　在昭慶寺東西湖遊覽志三閘一¶
　　　名聖塘閘一名澗水閘一名石函閘三閘中水¶
　　　流入桃花港直至松木塲而分流入北闗大河¶
　　　又自聖塘閘分一支沿西城河至西湖壩止¶
　　　昭慶廣濟橋　在昭慶寺前¶
　　　保安橋　在霍山廟巷口¶
<pb:KR2k0089_WYG_007-8b>¶
　　　羊坊橋　在霍山大路口西湖遊覽志宋時滌¶
　　　羊之所其西為古栁林¶
　　　慶忌塔　在昭慶寺北西湖遊覽志春秋時吳¶
　　　慶忌居此宋為廣儲倉基前有石池深不可測¶
　　　(臣謹按舊志稱慶忌謂即吳公子錢塘志已據/白澤圖辨之云慶忌水怪名故作塔於池上以)¶
　　　(壓勝其說近是惟云此塔與大佛寺前之塔皆/壺瓶式為元時西僧攃攃所造今湖中三塔與)¶
　　　(此式同則宋以前巳有之考吳越錢王俶造寶/塔四靣各有寶字此塔亦有之郡人吳農祥斷)¶
　　　(為吳越時建/非臆說也)¶
<pb:KR2k0089_WYG_007-9a>¶
　　　霍山　在寶石山北咸淳臨安志於湖北諸山¶
　　　最小山形多骨石筍鱗起¶
　　　廣惠廟　在霍山坊成化杭州府志按宋會要¶
　　　神姓張名渤血食廣徳軍之祠山有禱即應屢¶
　　　著靈異康定元年封靈濟王崇寧三年賜廟額¶
　　　曰廣惠累封至正昭顯威徳聖烈王寶祐丁巳¶
　　　改封真君祠創於乾道庚寅越二十有五年紹¶
　　　熙甲寅始成景定二年安撫洪燾咸淳四年安¶
<pb:KR2k0089_WYG_007-9b>¶
　　　撫潛說友前後葺治舊稱霍山廟¶
　　　靈衛廟　在小溜水橋北俗稱金祝廟咸淳臨¶
　　　安志建炎三年十二月完顔宗弼犯境守臣康¶
　　　允之退保赭山錢塘縣令朱蹕率民兵逆戰傷¶
　　　甚猶叱左右負以擊賊遂遇害時尉曹將金勝¶
　　　祝威亦以力戰殁鄉民瘞二人於錢塘門外因¶
　　　立祠曰金祝二太尉廟淳祐十年賜廟額曰靈¶
　　　衛景定二年封忠佐忠佑侯咸淳二年封朱令¶
<pb:KR2k0089_WYG_007-10a>¶
　　　為顯忠侯四年安撫潛說友建廟設蹕中坐而¶
　　　坐勝威於東西廡成化杭州府志洪武四年禮¶
　　　部議三人以死勤事宜在祀典稱宋錢塘令朱¶
　　　公之神宋尉曹將金公祝公之神祭以每嵗七¶
　　　月初一日¶
　　　羊角埂　在溜水橋北咸淳臨安志自柴塲至¶
　　　乳臺渡口延袤十餘里界於東西馬塍之間其¶
　　　形灣曲如羊角然¶
<pb:KR2k0089_WYG_007-10b>¶
　　　東西馬塍　夢粱録吳越王牧馬於此其馬蕃¶
　　　息號為馬海咸淳臨安志其土極細宜花園丁¶
　　　種花以賣都城四時之花皆取於此¶
　　　菌閣　成化杭州府志在西馬塍元句曲外史¶
　　　張雨故居(張雨馬塍新居詩浮家泛宅意何如/玉室金堂訃未疎歸錦橋邉停舫子)¶
　　　(散花灘上築樓居澹然到處自鑿井元晏閉門/方著書但得草堂資便足人間何地不樵漁)¶
　　　梅莊　咸淳臨安志在西馬塍蘄王韓世忠園¶
　　　有堂曰樂靜曰清風皆髙宗書賜又有水閣梅¶
<pb:KR2k0089_WYG_007-11a>¶
　　　坡芙蓉堆凡四時花木皆有亭¶
　　　馬塍廟　在溜水橋錢塘縣志祀宋馬雄馬武¶
　　　世傳二人東西居共為田園之塍故名明屠隆¶
　　　廟記云宋乾徳間僧雪巖建嵗豐禪院治平中¶
　　　改寶覺豐樂寺後燬僅存二祠槩名曰馬塍廟¶
　　　以奉土穀之神¶
　　　寶石山　在石函橋西咸淳臨安志髙六十三¶
　　　尺周迴一十三里一百步北有落星二石吳越¶
<pb:KR2k0089_WYG_007-11b>¶
　　　王錢氏號夀星寶石山封為巨石山¶
　　　(臣謹按巨石山又名石甑山隋/書地理志錢塘有石甑山是也)¶
　　　寶所塔　在寶石山武林梵志塔院名聖夀禪¶
　　　寺咸淳臨安志舊為應天塔極樂菴西湖遊覽¶
　　　志寶所塔吳越王之臣吳延爽者迎佛舎利建¶
　　　塔於山頂附以佛廬宋開寶初賜額曰崇夀院¶
　　　咸平中僧永保修人以師叔稱之遂名保叔塔¶
　　　元延祐中燬僧可周重建至正又燬僧慧炬重¶
<pb:KR2k0089_WYG_007-12a>¶
　　　建塔門舊有張即之書湖山勝概四字今移置¶
　　　淨慈寺成化間復燬𢎞治間僧可勝重建一夕¶
　　　雷震塔圮正徳九年僧文鏞重建又構西方殿¶
　　　於塔後挹凉亭於山下嘉靖元年塔復燬二十¶
　　　三年僧永果重建¶
　　　(臣謹按湧幢小品云杭州保俶塔因錢俶入朝/作此保之稱俶者君前臣名也今誤為保叔霏)¶
　　　(雪録云寶所塔俗誤為保叔塔謂嫂造此塔祈/㝠福以庇小郎鄉曲附㑹如此二說各異西湖)¶
　　　(遊覽志既仍寶所之名而復沿永保之說奚所/折&KR0454;竊意錢氏封石甑山為寶石其旁復有寶)¶
<pb:KR2k0089_WYG_007-12b>¶
　　　(稷山寶雲山皆因寶石而得名者則建塔自應/以寶所名之不待永保重修始以保叔稱也故)¶
　　　(取霏雪録/以正之)¶
　　　夀星石　西湖遊覽志一在塔後一在看松臺¶
　　　下各大數十圍塊然無根望之如斵舊名落星¶
　　　石吳越錢王改今名¶
　　　石屏峯　在寶石山　西湖遊覽志以形似名下¶
　　　有石屏院今廢¶
　　　獅子峯　在石屏峯西西湖遊覽志一名巾子¶
<pb:KR2k0089_WYG_007-13a>¶
　　　峯林逋詩巾子峯頭烏桕木㣲霜未落葉先紅¶
　　　是也¶
　　　看松臺　去崇夀院百步許西湖遊覽志俯臨¶
　　　巨壑凌駕松杪松下有石圓如墜星¶
　　　乳泉　去看松臺百步許泉白而甘¶
　　　一勺泉　在崇夀院右壁¶
　　　来鳳亭　寶石山形若翔鳳寶所塔在其巔宛¶
　　　如鳳咮塔下舊有天然圖畫閣久圮雍正九年¶
<pb:KR2k0089_WYG_007-13b>¶
　　　建亭曰来鳳故有寶石鳳亭之目乾隆十六年¶
　御製来鳳亭詩(見恭紀/名勝)¶
　　　　自寶石山而西沿後湖至玉泉為北山西路¶
　　　寶稷山　在寶石山下萬厯杭州府志絶頂為¶
　　　寶峯¶
　　　石佛山　舊傳即秦始皇纜船石咸淳臨安志¶
　　　陸羽武林山記云秦皇纜船石俗呼西石頭舊¶
　　　傳西湖本通海東至沙河塘向南一岸皆大江¶
<pb:KR2k0089_WYG_007-14a>¶
　　　也故始皇纜舟於此¶
　　　(臣謹按西湖通江之說遊覽志已言其非不國/朝毛先舒亦辨之詳矣但山川陵谷遷徙  常)¶
　　　(而江湖脉絡實相貫注如當時靈隠山直抵江/干故唐人有曽過靈隠江邊寺之句是水經注)¶
　　　(所云始皇至㑹稽道餘杭之西津西津正未必/不指西湖纜船石之稱相傳己久是否亦不必)¶
　　　(深論/也)¶
　　　大佛寺　即石佛山西湖遊覽志宋宣和中僧¶
　　　思淨兒時嘗見之作念曰異日出家當鐫此石¶
　　　為佛及長為僧妙行寺遂鐫石為半身佛像七¶
<pb:KR2k0089_WYG_007-14b>¶
　　　年乃成飾以黄金構殿覆之遂名大石佛院元¶
　　　至元間燬像亦剥落明永樂間僧志琳重建為¶
　　　大佛禪寺寺畔有塔俗稱壺瓶塔元時西僧所¶
　　　建¶
　　　沁雪泉　在大佛寺石壁下宋棠陵方思道題¶
　　　相嚴院　在大佛寺右武林舊事晉天福二年¶
　　　錢氏建上有十三間樓蘇軾守杭日嘗治事於¶
　　　此¶
<pb:KR2k0089_WYG_007-15a>¶
　　　顯功廟　在大佛寺西咸淳臨安志神姓岳名¶
　　　琚家霍山為臨安府吏建炎間金人犯境神輸¶
　　　家財募勇士三百人推錢塘尉曹將為首迎敵¶
　　　死戰閤境以安里人懐其功即四聖延祥觀祠¶
　　　祀之號寶稷山王咸淳四年賜廟顯功封忠翊¶
　　　侯錢塘縣志寶稷山即寶石山¶
　　　水月園　咸淳臨安志在大佛寺西紹興中賜¶
　　　楊存中御書水月二字有堂俯瞰平湖水月交¶
<pb:KR2k0089_WYG_007-15b>¶
　　　映范成大樓鑰皆有詩¶
　　　寶雲山　在寶稷山南¶
　　　寶雲茶塢　在寶雲山宋時種茶之所¶
　　　葛嶺　在寶雲山右相傳葛洪嘗煉丹於此¶
　　　智果禪寺　在葛嶺上咸淳臨安志開運元年¶
　　　錢氏建元祐中重建法堂杭守蘇軾題梁内有¶
　　　參寥泉西湖遊覽志軾在黄州時夢與僧道潛¶
　　　參寥賦詩有寒食清明都過了石泉槐火一時¶
<pb:KR2k0089_WYG_007-16a>¶
　　　新之句後七年守杭參寥居智果院忽有泉出¶
　　　石縫間寒食之明日軾訪之孤山汲泉鑽火烹¶
　　　黄栢茶適符所夢遂名其泉曰參寥作記以銘¶
　　　之其梁有軾所題元祐五年嵗在庚午二月辛¶
　　　夘𦍤乙夘上梁二十一字紹興間徙北山有泉¶
　　　適出仍名參寥其梁亦自孤山移置於此元末¶
　　　燬明洪武初僧可祥慧炬重建(蘇軾參寥上人/初得智果院詩)¶
　　　(漲水返舊壑飛雲思故岑念君忘家客亦有懐/歸心三間得幽寂數步藏清深攢金盧橘塢散)¶
<pb:KR2k0089_WYG_007-16b>¶
　　　(火楊梅林茶筍盡禪味松杉真法音雲崖有淺/井玉醴常半尋遂名參寥泉可濯幽人襟相攜)¶
　　　(横嶺上未覺衰年侵一眼吞江湖萬/象涵古今願君更小築嵗晚解我簪)¶
　　國朝順治間重建¶
　　　錦塢　在智果院前寶雲山下西湖遊覽志塢¶
　　　中舊多花卉開時如錦塢西舊有治平寺玉清¶
　　　宫雲巢樓並廢¶
　　　葛翁井　在智果寺西南西湖遊覽志上方下¶
　　　圓相傳葛稚川投丹之所今在馬氏園宣徳間¶
<pb:KR2k0089_WYG_007-17a>¶
　　　大旱甃而涸之得石匣一石瓶四匣固不可啓¶
　　　瓶有丸㗖之絶無味乃棄之有漁人獨㗖一丸¶
　　　年百有六嵗井遂淤惡不可食仍以匣投之甘¶
　　　洌如故¶
　　　初陽臺　在寶雲山頂西湖遊覽志相傳葛洪¶
　　　修真於此吸日月精華其地髙朗宜逺矚可觀¶
　　　日出錢塘縣志舊傳每嵗十月朔旦見日月並¶
　　　升下有浴日泉今為葛仙翁祠¶
<pb:KR2k0089_WYG_007-17b>¶
　　　雪莊　在葛嶺下舊有宋時石仙人八座因名¶
　　　八仙莊後石仙移置通元觀今為海寧許氏别¶
　　　業更名雪莊¶
　　　丹井山房　在葛嶺下有屋數楹靣臨方井色¶
　　　白味甘深廣各丈餘傳是葛洪丹井元張伯雨¶
　　　詩一宿葛洪丹井上指此後為前御史顔豹文¶
　　　别業(杭世駿丹井山房詩相逢猿鶴亦比鄰㡧/裏溪山花外身招得林逋為主客一枝秋)¶
　　　(影拜詞人又三間黄&KR1130;稱閒居驄馬歸来賦/板輿比似横山潭畔路居民猶説顧尚書)¶
<pb:KR2k0089_WYG_007-18a>¶
　　　天香書屋　在丹井右前明翁開之别業中有¶
　　　湛華亭亭前老桂干霄香飄雲外皆開之手植¶
　　　曽孫嵩年任廣東提學副使構天香書屋奉¶
聖祖仁皇帝御書朱子詩及臨董其昌書勒石建亭其¶
　　　處¶
　　　瑪瑙講寺　在寶雲山咸淳臨安志開運三年¶
　　　錢氏建治平二年改賜今額寺舊在孤山紹興¶
　　　二十二年以其地為延祥觀而徙寺於葛嶺之¶
<pb:KR2k0089_WYG_007-18b>¶
　　　東紹定六年創髙僧閣淳祐八年安撫趙與&KR0696;¶
　　　重建西湖遊覽志元末燬明永樂間重建陟山¶
　　　之巔石磴數百級有閣凌雲特起憑眺最勝世¶
　　　稱瑪瑙山居者是也¶
　　國朝順治間重修¶
　　　後僕夫泉　在瑪瑙寺後西湖遊覽志先是智¶
　　　圓居孤山僕夫藝竹得泉號僕夫泉後徙寺於¶
　　　此藉葛井以汲寺僧艱之元僧芳洲鑿池得此¶
<pb:KR2k0089_WYG_007-19a>¶
　　　遂名後僕夫泉¶
　　　寶雲菴　在瑪瑙寺西久圯西湖遊覽志宋乾¶
　　　徳二年建名壬光王寺雍熙二年改今額内有¶
　　　清軒月窟澄心閣南隠堂皆不存(蘇軾次寶雲/菴僧仲殊雪)¶
　　　(中遊湖韻詩寶雲樓閣閙千門林静初無一鳥/喧閉戸莫教風掃地捲簾疑有月臨軒水光㶑)¶
　　　(灧猶浮碧山色空濛已歛昏乞得/湯休竒絶句始知鹽絮是陳言)¶
　　　褒忠祠　在瑪瑙寺左錢塘縣志明正統間監¶
　　　察御史夏誠隨駕北狩殉土木之難舊有像附¶
<pb:KR2k0089_WYG_007-19b>¶
　　　揚清祠¶
　　國朝康熙五十六年移建於此題曰褒忠春秋致¶
　　　祭¶
　　　惠獻貝子祠　在葛嶺前瀕湖祀寧海將軍固¶
　　　山貝子福臘塔康熙十三年耿逆犯順兩浙騷¶
　　　動貝子奉¶
命督師有全台保浙功未幾克復全閩綏靖東南薨逝¶
賜諡惠獻浙民祠於湖上¶
<pb:KR2k0089_WYG_007-20a>¶
　　　小輞川　在葛嶺下前少詹事邵逺平别業中¶
　　　為堂三楹奉懸¶
聖祖仁皇帝所賜¶
御書蓬觀二字後為三𢎞一致堂祀其祖經邦像經邦¶
　　　當明嘉靖間以直言譴戍著有𢎞道𢎞毅𢎞簡¶
　　　三録建樓貯焉庭有古桂四株連蜷偃蹇舊志¶
　　　稱萬厯間參政吳大山致仕歸築室湖濵手植¶
　　　老桂修篁顔曰輞川即其處也(邵逺平小輞川/詩卜築城西路)¶
<pb:KR2k0089_WYG_007-20b>¶
　　　(霏㣲積翠環忠魂棲聖水大業副名山老桂香/逾烈修篁淚已斑柴門清絶處猶似不闗闗自)¶
　　　(注先祖司𣙜荆州三月而額稅已足/任人往来不征商稅民稱曰不闗闗)今入惠獻¶
　　　貝子祠内¶
　　　清隠菴　在葛嶺即古招賢寺咸淳臨安志唐¶
　　　徳宗朝郡人吳元卿為六宫使棄官參鳥窠禪¶
　　　師建菴修道即㑹通禪師也開運三年錢氏建¶
　　　院名禪宗原名招賢寺西湖遊覽志内有井曰¶
　　　䝉泉東坡書扁又有山花一樹色紫極香人不¶
<pb:KR2k0089_WYG_007-21a>¶
　　　識名白樂天名為紫陽花(白居易招賢寺題紫/陽花詩何年植向仙)¶
　　　(壇上早晚移栽到梵家雖在世/間人不識與君名作紫陽花)錢塘縣志元末¶
　　　燬¶
　　國朝康熙十五年僧起綱重建¶
　　　夀星院　在葛嶺上久圯咸淳臨安志天福八¶
　　　年建有盃泉靈泉寒碧軒此君軒西湖遊覽志¶
　　　上有閣曰江湖偉觀蘇軾守杭日入門即悟前¶
　　　身曽到歴言院後殿閣及山石之名無一遺謬¶
<pb:KR2k0089_WYG_007-21b>¶
　　　故湖中詩多咏此(蘇軾次韻周長官夀星院詩/琉璃百頃水仙家風靜平湖)¶
　　　(響釣車寂歴疎松欹晚照伶俜寒蝶抱秋花困/眠不覺依蒲褐歸路相將踏桂華更著綸巾被)¶
　　　(鶴氅他年應作畫圖誇又寒碧軒詩清風肅肅/摇窓扉窓前修竹一尺圍紛紛蒼雪落夏蕈冉)¶
　　　(冉緑霧沾人衣日髙山蟬抱葉響人靜翠羽穿/林飛道人絶粒對寒碧為問鶴骨何縁肥又此)¶
　　　(君軒詩臥聽謖謖碎龍鱗俯看蒼蒼立玉/身一舸鴟夷江海去尚餘君子六千人)¶
　　　福地院　在葛嶺初陽臺下久圮¶
　　　即集芳園故址宋紹興間收屬官家有蟠翠雪¶
　　　香翠巖倚秀挹露玉蕋清勝諸扁皆髙宗所題¶
<pb:KR2k0089_WYG_007-22a>¶
　　　淳祐間理宗以賜賈似道改名後樂園元大徳¶
　　　初僧滿月即廢址改建趙孟頫為記至正末燬¶
　　　旁有香月隣廖瑩中園後歸似道並廢¶
　　　寶嚴院　在葛嶺上久圮西湖遊覽志後唐天¶
　　　成二年錢氏建舊名垂雲治平二年改今額元¶
　　　豐間僧清順作垂雲亭又有借竹軒秦觀少游¶
　　　宿此夢天女以維摩求讚理宗書無量福海於¶
　　　佛閣(蘇軾僧清順新作垂雲亭詩江山雖有餘/亭榭著難穏登臨不得要萬象各偃蹇惜)¶
<pb:KR2k0089_WYG_007-22b>¶
　　　(哉垂雲亭此地得何晚天工爭向背詩眼巧增/損路窮朱闌出山破石壁很海門浸坤軸湖尾)¶
　　　(抱雲巘葱葱城郭麗淡淡煙村逺紛紛烏雀去/一一漁撨返雄觀快新獲㣲景收昔遁道人真)¶
　　　(古人嘯咏慕稽阮空齋臥蒲褐芒屨每自捆天/憐詩人窮乞與供詩本吾詩久不作荒澁旋鋤)¶
　　　(墾從君覔佳句/咀嚼廢朝飲)¶
　　　虎頭巖　在葛嶺西西湖遊覽志山形突出若¶
　　　虎頭然相傳吳越盛時望氣者云吳越有王氣¶
　　　命鑿而斷之¶
　　　鳳林禪寺　在葛嶺西俗稱喜鵲寺西湖遊覽¶
<pb:KR2k0089_WYG_007-23a>¶
　　　志唐鳥窠禪師道塲也師名圓修居此四十餘¶
　　　年有大松樹盤屈如葢師棲息其上復有鳥馴¶
　　　擾構巢於側人遂稱為鳥窠禪師明宣徳間僧¶
　　　如月重建勅名鳳林寺圓修骨塔存焉¶
　　　洪忠宣祠　在葛嶺下錢塘縣志祀宋洪忠宣¶
　　　公皓皓建炎初使金不屈十五年放歸賜第西¶
　　　湖葛嶺後遂祠焉元末燬明嘉靖中總督胡宗¶
　　　憲即故址重建(董其昌洪忠宣祠柱聨身竄冷/山萬死持回蘇武節神依葛嶺)¶
<pb:KR2k0089_WYG_007-23b>¶
　　　(數椽隣近/鄂王墳)¶
　　　李文襄祠　在葛嶺下祀故文華殿大學士諡¶
　　　文襄前浙江總督李之芳康熙十三年總督浙¶
　　　江當閩逆之變移鎮三衢扼險爭要或剿或撫¶
　　　浙東郡縣賴以安堵士民徳之逆平入為兵部¶
　　　尚書進大學士雍正八年建祠¶
　　　陳忠肅祠　在葛嶺下祀宋贈太師陳文龍明¶
　　　正徳間建堯山堂外紀宋景炎初興化軍降元¶
<pb:KR2k0089_WYG_007-24a>¶
　　　文龍被執不屈死墓在智果寺旁¶
　　　永賴祠　在葛嶺之西俗稱龎公祠萬厯杭州¶
　　　府志嘉靖四十四年龎尚鵬以監察御史按浙¶
　　　行均平條鞭法士民徳之萬厯十三年創祠致¶
　　　祭尚書張瀚為記三十八年督學陳大綬題額¶
　　　曰永賴祠¶
　　　闗帝廟　在跨虹橋北岳王墳左錢塘縣志明¶
　　　萬歴十五年建尚書張瀚為記(陳繼儒棲霞嶺/關帝廟柱聨徳)¶
<pb:KR2k0089_WYG_007-24b>¶
　　　(必有隣把臂呼岳家父子忠/能擇主鼎足分漢室君臣)¶
　　　履泰山　在葛嶺西¶
　　　棲霞嶺　在履泰山上多桃花色絢如霞下有¶
　　　水一道名桃溪經湖山神廟入湖¶
　　　紫雲洞　在棲霞嶺側西湖遊覽志去妙智菴¶
　　　數百步有洞倚空如懸清凉無暑¶
　　　乾隆十六年春¶
　聖駕回鑾補題西湖畫冊¶
<pb:KR2k0089_WYG_007-25a>¶
　御製紫雲洞詩¶
　　窈窕紫雲洞聞在葛嶺西琤琮乳竇水流出是桃¶
　　溪¶
　　　古劍闗　在棲霞嶺上左寶雲右仙姑兩山夹¶
　　　峙若劍門然咸淳臨安志宋立巡司於此下有¶
　　　牛臯墓臯字伯逺汝州魯山人為岳武穆部將¶
　　　累立戰功轉寧國軍承宣使紹興十七年遇毒¶
　　　卒葢檜使人酖之云景定初追封輔文侯¶
<pb:KR2k0089_WYG_007-25b>¶
　　　妙智菴　在棲霞嶺西湖遊覽志即牛臯香火¶
　　　院¶
　　　白沙泉　在棲霞嶺後¶
　　　棲霞洞　在棲霞嶺之巔妙智菴側萬厯杭州¶
　　　府志地多巖石其中穹然如厦屋雙巨石相倚¶
　　　如閈閎每風從南来谽谺而出凄神寒骨故暑¶
　　　遊最勝仰視左竇四五豁然通明大者圓徑丈¶
　　　許嘉木當前如月中桂小者星列自相附屬出¶
<pb:KR2k0089_WYG_007-26a>¶
　　　洞西北行百餘步有水一泓深不可測極甘冽¶
　　　烏石峯　在紫雲洞上石色如墨故名¶
　　　金鼓洞　西湖遊覽志棲霞嶺北有金鼓洞昔¶
　　　人伐木其間聞金鼓聲作乃止¶
　　　乾隆十六年春¶
　聖駕回鑾補題西湖畫冊¶
　御製金鼓洞詩¶
　　棲霞嶺迤西嵌壁多崖洞是間名金鼓壯哉特異¶
<pb:KR2k0089_WYG_007-26b>¶
　　衆武穆孤墳近惜未中興宋所恨和議行敵人反¶
　　間縱山林思作氣髙孝獨無慟過祠留句曽撫畫¶
　　興懐重¶
　　　忠烈廟　在棲霞嶺下俗稱岳王廟萬厯杭州¶
　　　府志祀宋少保岳武穆王飛(宋史岳飛傳飛進/軍朱仙鎮烏珠遁)¶
　　　(還汴京自燕以南金號令不行欲僉軍以抗飛/河南無一人應者飛語其部下曰直抵黄龍府)¶
　　　(與諸君痛飲耳方指日渡河而檜欲割准以北/棄之乃先召張浚楊沂中歸而後言飛孤軍不)¶
　　　(可久留乞令班師一日奉十二字金牌飛憤惋/泣下東向再拜曰十年之力廢於一旦飛既歸)¶
<pb:KR2k0089_WYG_007-27a>¶
　　　(所得州縣旋復失之明年烏珠破濠州張浚駐/軍黄連鎮不敢進楊沂中遇伏而敗帝命飛救)¶
　　　(之金人聞飛至又遁烏珠遺檜書曰汝朝夕以/和請而岳飛方為河北圖必殺飛始可和檜亦)¶
　　　(以飛不死終梗和議風中丞何鑄侍御史羅汝/楫交章彈論謂金人攻淮西飛略去舒蘄而不)¶
　　　(進比與張浚按兵淮上又欲棄山陽而不守又/諭張浚令刼王貴誘王俊誣告張憲謀還飛兵)¶
　　　(柄檜遣使捕飛父子證張憲事飛笑曰皇天后/上可表此心初命何鑄鞫之飛裂裳以背示鑄)¶
　　　(有盡忠報國四大字深入膚理閲實無左騐改/命万俟卨卨傅㑹其獄嵗暮獄不成檜手書小)¶
　　　(紙付獄即報飛死年/三十九子雲棄市)王誣死後孝宗為雪其寃¶
　　　改𦵏於棲霞嶺復官賜諡武穆廢智果院為祠¶
<pb:KR2k0089_WYG_007-27b>¶
　　　賜額曰褒忠衍福寺墓木皆南向寶慶二年改¶
　　　諡忠武嘉定四年追封鄂王宋亡寺廢六世孫¶
　　　士迪重建未幾復廢元至元間天台僧可觀訴¶
　　　於官復之廟有王像以其子雲雷震霖霆祔焉¶
　　　後作寢堂像王夫人與其女號銀瓶娘子者至¶
　　　正中加號保義尋燬洪武四年正祀典稱宋少¶
　　　保武穆岳鄂王即寺址復建祭以嵗十二月二¶
　　　十九日景泰間修飭祠墓賜春秋祀及忠烈廟¶
<pb:KR2k0089_WYG_007-28a>¶
　　　額𢎞治間重建寢殿廟右有流芳亭刻王遺像¶
　　　於石復肖王夫人子女遺像於後寢扁曰一門¶
　　　忠孝(趙孟頫岳王祠詩岳王墳上草離離秋日/荒凉石獸危南渡君臣輕社稷中原父老)¶
　　　(望旌旗英雄已死嗟何及天下中分遂不支莫/向西湖歌此曲水光山色不勝悲于謙岳王祠)¶
　　　(詩匹馬南来渡浙河汴城宫闕逺嵳峩中興諸/將誰降敵負國奸臣主議和黄葉古祠寒雨積)¶
　　　(青山荒塜白雲多如何一别/朱仙鎮不見將軍奏凱歌)¶
　　國朝順治八年巡撫范承謨重修日久殿宇傾圮¶
　　　康熙五十四年總督范時崇檄縣重建雍正九¶
<pb:KR2k0089_WYG_007-28b>¶
　　　年總督李衛重修并建石坊於祠前甬道題曰¶
　　　碧血丹心乾隆十六年三月¶
　聖駕駐蹕西湖¶
　臨幸廟中¶
　賜祭一壇¶
　御題廟額曰¶
　　偉烈純忠¶
　御製岳武穆墓詩¶
<pb:KR2k0089_WYG_007-29a>¶
　　讀史常懐忠孝誠重瞻宰樹拱佳城莫須有獄何¶
　　須恨義所重人死所輕椊里秋風還憶昨(去嵗巡/豫過湯)¶
　　(隂乃其/故里)石門古月鎮如生夜臺猶切偏安憤想對¶
　　餘杭氣未平¶
　　　(臣/)沈徳潛恭和　元韻¶
　　　報國忘軀矢血誠誰教萬里壊長城十年憤積¶
　　　龍沙逺一死身嫌泰岱輕自願藏弓維弱主何¶
　　　来叩馬有書生於今墓畔南枝樹猶見忠魂怒¶
<pb:KR2k0089_WYG_007-29b>¶
　　　未平¶
　　　啓忠祠　在忠烈廟西祀武穆王考妣始建年¶
　　　月無考(宋史岳飛傳父和能節食以濟飢者有/耕侵其地割而與之貰其財者不責償)¶
　　　(飛未冠挽弓三百觔弩八石學射於周同盡其/術能左右射同死朔望設祭於其家父義之曰)¶
　　　(汝為時用其殉國死義乎/紹興五年母封國夫人)¶
　　　翊忠祠　在忠烈廟西萬厯杭州府志祀宋施¶
　　　全劉允升全宋殿司小校也憤檜悞國挟刃刺¶
　　　之不中磔於市允升建州布衣也聞岳武穆被¶
<pb:KR2k0089_WYG_007-30a>¶
　　　逮詣闕上書訟其寃檜大怒下棘寺論死邦人¶
　　　重其義因並祀之獄卒隗順痛武穆寃死負屍¶
　　　潛瘞後孝宗購求勅葬皆順之功萬厯三十年¶
　　　布政使范淶并祀之工部主事施浚明為記¶
　　　岳墳檜　在岳墓前太平清話其樹為雷火所¶
　　　劈天順時杭州郡丞馬偉圍以石欄謂像檜分¶
　　　屍狀名分屍檜至今猶活西湖遊覽志前有石¶
　　　壁大書盡忠報國四字字徑五尺餘¶
<pb:KR2k0089_WYG_007-30b>¶
　　　掃帚塢　在棲霞嶺後¶
　　　黄龍洞　在棲霞嶺後名勝志宋淳祐間有僧¶
　　　慧開字無門說法吳興之黄龍山後卓錫於此¶
　　　有石谽谺不合如礪忽然出泉色紺而冽人以¶
　　　為龍隨錫至故名黄龍洞¶
　　　䕶國仁王寺　即黄龍祠在掃帚塢西湖遊覽¶
　　　志宋淳祐間經略使孟珙建賜仁王額延髙僧¶
　　　慧開居之七年旱召開祈雨雨隨至問何時霑¶
<pb:KR2k0089_WYG_007-31a>¶
　　　足開對以寂然不動感而遂通是夕大雨嗣是¶
　　　無雨輙禱禱輙應遂封黄龍為靈濟侯賜額曰¶
　　　䕶國龍祠元至正燬明洪武初僧祖吉重建其¶
　　　東有黄山橋塢内舊有天龍菴永安院西靖宫¶
　　　並廢¶
　　　僊姑山　在履泰山西東山衖口可通古蕩西¶
　　　溪西湖遊覽志靈隠山脉至此少伏若斷而連¶
　　　其旁為桃花衖舊有淨勝院俗稱昇仙宫宋時¶
<pb:KR2k0089_WYG_007-31b>¶
　　　女僧妙清建髙宗常臨觀焉有松曰御愛松¶
　　　張烈文侯祠　在僊姑山西西湖遊覽志侯名¶
　　　憲岳武穆愛將也累立戰功紹興十年烏珠頓¶
　　　兵臨潁憲破其兵追奔十五里中原大振㑹秦¶
　　　檜主和班師憲還檜謀殺飛使奸人王俊妄言¶
　　　憲與岳雲通書謀還飛兵柄鞫煉被掠無完膚¶
　　　不伏竟坐誣死葬於東山衖口景定二年追封¶
　　　烈文侯元總管夏思忠立石表其墓明正徳十¶
<pb:KR2k0089_WYG_007-32a>¶
　　　二年建祠修撰唐臯為之記錢塘縣志明末圮¶
　　國朝巡撫范承謨即故址重建¶
　　　青芝塢　在僊姑山西西湖遊覽志塢有五色¶
　　　土雜銀星者嘗産青芝因名從石板巷入南宋¶
　　　時繞湖皆市㕓故有巷名其前有佛牙塢¶
　　　玉泉　在淨空院内萬厯杭州府志南齊建元¶
　　　中靈悟大師曇超說法於此龍君来聴撫掌出¶
　　　泉今龍祠前小方池深不尋丈清徹可鑒異魚¶
<pb:KR2k0089_WYG_007-32b>¶
　　　數百游泳其中旱潦不盈竭流出山外溉田三¶
　　　十餘頃淳祐中趙與&KR0696;甃為二池元末院燬而¶
　　　泉如舊嘉靖間郡守陳仕賢為亭其上西湖遊¶
　　　覽志旁一小池水翠緑以白粉投之亦成緑色¶
　　　(白居易玉泉詩湛湛玉泉色悠悠浮雲身閒心/對定水清淨雨無塵手把青笻杖頭戴白綸巾)¶
　　　(興盡下山去/知我是何人)¶
　　　細雨泉　在玉泉寺後錢塘縣志泉眼上湧浮¶
　　　激波靣每斜風踈㸃遊人輙驚雨而去故名¶
<pb:KR2k0089_WYG_007-33a>¶
　勅賜清漣寺　在青芝塢即玉泉寺咸淳臨安志南¶
　　　齊靈悟大師開山卓錫晉天福三年始建寺名¶
　　　淨空院咸淳三年重修萬厯杭州府志元末燬¶
　　　宣徳間重建武林梵志萬厯間重修有晴空細¶
　　　雨扁方伯竇珙書¶
　　國朝康熙三十八年三月¶
聖祖仁皇帝南巡幸寺¶
御書清漣寺額¶
<pb:KR2k0089_WYG_007-33b>¶
御製玉泉有五色魚賜名清漣寺詩¶
　錦鱗游泳漾波紋隠藻穿蘋暗作羣濠濮㑹心原不¶
　逺清漣題額與傳聞¶
　　　雍正六年重修並建洗心亭於池側乾隆十六¶
　　　年三月¶
　聖駕臨幸¶
　御製清漣寺詩(見恭紀/名勝)¶
　　　(臣/)沈徳潛恭和　元韻¶
<pb:KR2k0089_WYG_007-34a>¶
　　　玉泉吾舊到屈指廿年餘不改清漣水常涵金¶
　　　碧魚淰波搖月影噴沫上霞裾投餌人無羨忘¶
　　　機爾自如分餐齋鉢粒聽誦梵天書莊叟知魚¶
　　　樂君真達者歟¶
　　　靈峯禪寺　在青芝塢後西湖遊覽志舊名鷲¶
　　　峯禪院晉開運間吳越王建延伏虎光禪師居¶
　　　之宋治平二年改賜今額俗稱為唐時裴休墓¶
　　　院者非是寺舊有眠雲堂翠㣲閣洗鉢池妙髙¶
<pb:KR2k0089_WYG_007-34b>¶
　　　臺並圮¶
　　　鮑家田　咸淳臨安志在東山衖北有玉泉之¶
　　　水灌溉吳越相鮑君福賜田於此人稱鮑家田¶
　　　白紙局　西湖遊覽志在玉泉側宣徳間置局¶
　　　就池水造紙紙白而泉濁後局廢泉復洌¶
　　　神霄雷院　西湖遊覽志宋咸淳間建¶
　¶
　西湖志纂巻七¶
