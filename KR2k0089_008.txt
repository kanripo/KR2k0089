# -*- mode: mandoku-view; -*-
#+TITLE: 西湖志纂
#+DATE: 2015-08-24 22:45:02.432114
#+PROPERTY: ID KR2k0089
#+PROPERTY: BASEEDITION WYG    
#+PROPERTY: JUAN 卷八
<pb:KR2k0089_WYG_008-1a>¶
欽定四庫全書¶
　西湖志纂巻八¶
　　　　　　　　　　　大學士梁詩正等輯¶
　　北山勝蹟(下/)¶
　　　　自玉泉而南過行春橋迤西至北髙峰達靈¶
　　　　隠天竺兩山為北山南路¶
　　　駞巘嶺　在僊姑山西南神州古史考乾道志¶
　　　作駝苑今俗呼桃源¶
<pb:KR2k0089_WYG_008-1b>¶
　　　行春橋　在宋麴院前大路西湖遊覽志宋時¶
　　　為左軍教場¶
　雙峰插雲亭　在行春橋西左右正對南北兩峰康¶
　　　熙三十八年¶
聖祖仁皇帝御題十景改兩峰為雙峰建亭其處乾隆¶
　　　十六年春¶
　聖駕南巡¶
　御製雙峰插雲詩(見恭紀/名勝)¶
<pb:KR2k0089_WYG_008-2a>¶
　　　(臣/)沈徳&KR0467;恭和　元韻¶
　　　兩峰插天天四垂嵬峩半隠雲衣披南髙北髙¶
　　　日相見不比二雷欲鬬時(太湖中大小雷山煙/雲隔斷相見即鬬)¶
　　　小行春橋　在九里松左軍教場大路西湖麈¶
　　　談西山自行春橋迤西直至靈隠三竺余闕送¶
　　　吴元振之江浙左丞詩言従天竺寺直渡小春¶
　　　橋是也¶
　　　水竹塢　在行春橋南舊有水竹之勝¶
<pb:KR2k0089_WYG_008-2b>¶
　　　九里松　在行春橋南集慶寺北西湖遊覽志¶
　　　唐刺史袁仁敬守杭植松以達靈竺凡九里蒼¶
　　　翠夹道人稱九里松¶
　　　乾隆十六年春¶
　聖駕巡幸¶
　御製九里松詩(見恭紀/名勝)¶
　　　九里松亭　在行春橋南迤西舊稱一字門西¶
　　　湖遊覽志亭有門若一字然故名額題九里松¶
<pb:KR2k0089_WYG_008-3a>¶
　　　三字宋吳說書今不存改為路亭尚仍故處其¶
　　　旁有宜對亭錢氏書藏朱墅麴院皆廢¶
　　　宜對亭　名勝志九里松有宜對亭葉紹翁書¶
　　　錢氏書藏　武林紀事錢龡宅龡孝義知名居¶
　　　九里松之間嘗建傑閣藏書甚富東坡榜之曰¶
　　　錢氏書藏¶
　　　朱墅　靈隠寺志梁隠士朱世卿别業在九里¶
　　　松¶
<pb:KR2k0089_WYG_008-3b>¶
　　　麴院　西湖遊覽志九里松旁宗時取金沙澗¶
　　　之水造麴以釀官酒其地多荷花世稱麴院荷¶
　　　風¶
　　　朱行人祠　在九里松萬厯杭州府志祀宗行¶
　　　人朱弁弁以建炎元年副王倫使金拘留十七¶
　　　年仗節不屈和議成放歸卒(宋史本傳弁字少/章婺源人建炎初)¶
　　　(為通問副使金人逼弁仕劉豫絶其餼遺以困/之弁固拒驛門忍飢待盡誓不為屈金人亦感)¶
　　　(動遂不復强紹興十三年和議成/得歸秦檜惡而沮之十四年卒)葬仙芝嶺下¶
<pb:KR2k0089_WYG_008-4a>¶
　　　萬厯三十八年提學僉事陳大綬建祠春秋致¶
　　　祭錢塘縣志祠久廢¶
　　國朝康熙三十五年知府馬如龍詳復額支錢塘¶
　　　縣學租銀五兩致祭¶
　　　金沙港閘　合天竺靈隠諸山之水過唐家衕¶
　　　石橋由麴院入湖¶
　　　仙芝嶺　在九里松南西湖遊覽志俗稱臙脂¶
　　　嶺下有瑞岡塢香藥澗緑筠坡自北而南通小¶
<pb:KR2k0089_WYG_008-4b>¶
　　　麥嶺¶
　　　普福寺　在臙脂嶺成化杭州府志宗咸淳間¶
　　　建元趙孟頫重書寺額至正末燬重建¶
　　　大圓覺寺　在普福寺西成化杭州府志自唐¶
　　　開山為修證了義法師塔院釋氏稽古略紹興¶
　　　十三年勅於臨安府西山建天申萬夀圓覺寺¶
　　　内有歸雲堂三昩正受閣理宗書清涼覺地元¶
　　　至正燬重建¶
<pb:KR2k0089_WYG_008-5a>¶
　　　集慶山　在仙姑山西南西湖遊覽志一名積¶
　　　慶其上多松梓銀杏亦饒橡栗下臨孔道¶
　　　集慶寺　在集慶山下癸辛雜識淳祐庚戌春¶
　　　創新寺於集慶山改九里松舊路極其輪奐至¶
　　　壬子夏始畢工名顯慈集慶教寺命講師思成¶
　　　為開山教主既而給貴妃閻氏為功徳院西湖¶
　　　遊覽志内有三池九井月桂亭金波池並廢東¶
　　　為黒觀音堂亦宗時建¶
<pb:KR2k0089_WYG_008-5b>¶
　　　靈竺山門　在飛来峰坊東成化杭州府志靈¶
　　　山之隂北澗之陽即靈隠寺靈山之南南澗之¶
　　　陽即天竺寺二寺由一山門入西湖遊覽志唐¶
　　　時有靈隠天竺寺門袁居中書白居易詩所云¶
　　　一山門作兩山門是也雲林寺志俗呼方外門¶
　　　今址尚存¶
　　　飛来峰坊　在合澗橋南宋僧妙堪建今奉懸¶
聖祖仁皇帝御書飛来峰三字¶
<pb:KR2k0089_WYG_008-6a>¶
　　　合澗橋　在飛来峰路口西湖遊覽志北澗自¶
　　　靈隠而下南澗自天竺而下合流於此號曰錢¶
　　　源¶
　　　靈隠山　總名武林山漢書地里志注武林山¶
　　　武林水所出咸淳臨安志祥符圖經云髙九十¶
　　　二丈周迴一十二里又曰靈隠曰靈苑曰仙居¶
　　　(詳邵重生武林/山辨見藝文)西湖遊覽志山畔舊有隠居堂¶
　　　思真堂夢謝亭紫薇亭翠微亭靈鷲寺無垢院¶
<pb:KR2k0089_WYG_008-6b>¶
　　　處士徐奭墓無著禪師塔煖泉醴泉並廢(煖泉/在冷)¶
　　　(泉上一名渦渚/醴泉在東嶼)¶
　　　錢塘縣舊治　水經注浙江東逕靈隠山山下¶
　　　有錢唐故縣王莽更縣名曰泉亭地理志曰㑹¶
　　　稽西部都尉治¶
　　　隠居堂　西湖遊覽志後漢陸偉建偉字文該¶
　　　隠居兹山學易圖淮南王劉安及九師像以祀¶
　　　之又名九師堂¶
<pb:KR2k0089_WYG_008-7a>¶
　　　思真堂　陸羽二寺記晉許邁字逺遊建思真¶
　　　堂在靈隠山¶
　　　夢謝亭　晏公類要晉謝靈運㑹稽人其父寄¶
　　　養於杜明師師夜夢東南有賢人相訪及曉靈¶
　　　運至故建是亭又名客兒亭¶
　　　紫薇亭　西湖遊覽志唐紫薇舍人唐詢建¶
　　　翠微亭　嘉靖浙江通志宋韓世忠忤秦檜解¶
　　　兵柄逍遥湖上自號逍遥居士紹興間建此亭¶
<pb:KR2k0089_WYG_008-7b>¶
　　　因岳飛有登池州翠微亭詩故以名亭亦隠痛¶
　　　之也亭在飛来峰半(董其昌登翠㣲亭詩煙述/楊栁洲水拍芙蓉岸我憶)¶
　　　(南湖秋西/山暮雲亂)¶
　　　靈鷲寺　在合澗橋側西湖遊覽志晉開運二¶
　　　年吴越王建宋嘉熙初改興聖寺有靈山海閣¶
　　　滴翠軒九品觀堂東坡祠堂元末燬¶
　　　徐奭墓　西湖遊覽志奭錢唐人隠居湖山宋¶
　　　徽宗聞其名賜號沖晦先生¶
<pb:KR2k0089_WYG_008-8a>¶
　　　無垢院　在靈鷲寺基北院久圮南宗時遷無¶
　　　著禪師塔於此師名文喜順治庚寅建為塔院¶
　　　迴龍橋　在合澗橋西雲林寺志吴越時名清¶
　　　繞橋上有春淙亭(亭舊有合澗橋久圮乾隆/癸亥改建於此厲鶚為記)¶
　　　飛来峰　在靈隠山前咸淳臨安志一名靈鷲¶
　　　峰晏元獻輿地志云晉咸和元年西天竺僧慧¶
　　　理登兹山嘆曰此是中天竺國靈鷲山之小嶺¶
　　　不知何年飛来因挂錫造靈鷲寺號其峰曰飛¶
<pb:KR2k0089_WYG_008-8b>¶
　　　来西湖遊覽志峰界天竺靈隠兩山之間髙不¶
　　　踰數十丈而怪石森立青蒼玉削若駭豹蹲獅¶
　　　筆卓劍植衡従偃仰益玩益竒上多異木不假¶
　　　土壤根生石外矯若逰龍丹葩翠蕤蒙羃聨絡¶
　　　冬夏長青其下巖扃窈窕屈曲通明壁間布鐫¶
　　　佛像戌削竒古皆六代遺蹟(王安石登飛來峯/詩飛来山上千尋)¶
　　　(塔聞說鷄鳴見日昇不畏浮/雲遮望眼自緣身在最髙層)¶
　　國朝康熙二十八年¶
<pb:KR2k0089_WYG_008-9a>¶
聖祖仁皇帝南巡¶
駕幸靈隠¶
御書飛来峰三字¶
御製飛来峰詩一首¶
　巖岫崚嶒洞壑竒懸藤古朩半迷離冷泉亭子清溪¶
　上誰識源頭混混時¶
　　　三十八年¶
聖駕再幸雲林¶
<pb:KR2k0089_WYG_008-9b>¶
御製靈鷲詩一首¶
　何處飛来一塊石嵌空巖竇作&KR0785;瓏下臨巨澗淙淙¶
　冷上䕃長松謖謖風¶
　　　四十二年¶
聖駕又幸雲林¶
御製再過靈鷲詩一首¶
　愛此清幽一徑深馬隨泉響入雲林蒼苔古洞何年¶
　鑿脈脈韶光自賞心¶
<pb:KR2k0089_WYG_008-10a>¶
　　　皆恭摹勒石崇奉雲林寺中乾隆十六年三月¶
　　　初四日¶
　聖駕臨幸¶
　御製飛来峰歌¶
　　武林山髙九十丈迴巒複壑含萬象舊時靈隠今¶
　　雲林(靈隠寺康熙年/間    賜今名)月地雲居虚且朗天龍八部¶
　　共諮議宜有竒嵐作屏障(叶/)調御丈夫破顔笑何¶
　　須爾力勞鞅掌惟西天竺靈鷲峰彈指飛来大方¶
<pb:KR2k0089_WYG_008-10b>¶
　　廣飛来閻浮人不識碧眼胡僧識非誑(叶/)恒河沙¶
　　數無量佛仍坐峰頭白毫放但㸔相好及手印一¶
　　一不異梵銅像歴刼萬億不飛去鎮以佛力信無¶
　　爽我来徒訝未前逢玉削雲鏤相偃仰怪石斜墜¶
　　挂天紳異朩倒生謝土壤猿吟鶴唳演摩訶不雜¶
　　人間絲竹響竒境至此無更竒大士如如不動想¶
　　　蓮花泉　在飛来峰頂石巖無土清可啜茶¶
　　　石梁　在飛来峰頂長一丈亘石上如梁¶
<pb:KR2k0089_WYG_008-11a>¶
　　　龍泓洞　在理公巖之北咸淳臨安志晏元獻¶
　　　輿地志云在靈隠山下吴赤烏二年葛仙翁於¶
　　　此得道有石洞徹浙江下通蕭山有採石乳者¶
　　　入其洞聞波浪聲後有人従洞旁鑿住世羅漢¶
　　　十八尊西湖遊覽志一名通天洞壁間有蔣之¶
　　　竒篆書多宗人題名¶
　　　青林巖　咸淳臨安志顧夷吾山川記云靈隠¶
　　　山有青林巖其上皆櫧桂凌冬不凋故其林常¶
<pb:KR2k0089_WYG_008-11b>¶
　　　青¶
　　　理公巖　在靈鷲院之右咸淳臨安志陸羽記¶
　　　云昔慧理晏息其下後有僧於巖上周圍鐫佛¶
　　　羅漢佛菩薩像慈雲法師所謂訪慧理之禪巖¶
　　　即客兒之山館是也靈隠寺志理公塔在龍泓¶
　　　洞口¶
　　　玉乳洞　西湖遊覽志宛轉通明懸泉淅淅乳¶
　　　溜若凝肪然有徑可陟山巔壁間題刻甚多苔¶
<pb:KR2k0089_WYG_008-12a>¶
　　　蘚侵蝕漶漫不可辨竒石纍纍若鏤若刻信天¶
　　　巧所為非人力也傍有射旭洞¶
　　　石門澗　錢塘縣志即冷泉所經先時澗深廣¶
　　　可通舟楫宋紹興間建石閘蓄水明洪治十三¶
　　　年暴水決閘澗亦遂塞西湖遊覽志澗旁舊有¶
　　　連巖棧伏虎棧(白居易石門澗詩石門無舊徑/披榛訪遺跡時逢山水秋清輝)¶
　　　(如古昔常聞恵逺輩題詩此巖壁雲覆莓苔封/蒼然無處覔蕭踈野生竹剝落多年石自従東)¶
　　　(晉後無復人遊歴獨有/秋澗聲潺湲永朝夕)¶
<pb:KR2k0089_WYG_008-12b>¶
　　　壑雷亭　在石門澗上成化杭州府志宋安撫¶
　　　趙與&KR0696;建¶
　　　冷泉　在靈隠山下環飛来峰(林洪冷泉詩一/泓清可沁詩脾)¶
　　　(冷煖年来只自知流出西湖載歌舞回頭不是/在山時周紫芝冷泉詩呼猿洞口水濺濺忽見)¶
　　　(奔流下九天乞得少陵三峡句為君題作倒流/泉又萬里西興浦口潮浪花真似海門髙誰將)¶
　　　(一夜山中雨換/作三江八月濤)¶
　　　瀑雷橋　在冷泉上¶
　　　冷泉亭　在飛来峰下雲林寺前浙江通志唐¶
<pb:KR2k0089_WYG_008-13a>¶
　　　刺史元藇建舊傳冷泉深廣可通舟楫亭在水¶
　　　中宋郡守毛友移置岸上西湖逰覽志云冷泉¶
　　　二字白樂天書蘇子瞻續書亭字今皆不存亭¶
　　　扁為華亭董其昌書亭左右舊有虚白候仙觀¶
　　　風見山四亭見白居易冷泉亭記俱廢(白居易/冷泉亭)¶
　　　(記見/藝文)¶
　　國朝乾隆十六年三月¶
　聖駕臨幸¶
<pb:KR2k0089_WYG_008-13b>¶
　御製冷泉亭詩(見恭紀/名勝)¶
　　　虚白亭　咸淳臨安志唐守相里君造¶
　　　候仙亭　咸淳臨安志唐守韓僕射皋建久廢¶
　　　宋安撫趙與&KR0696;更造¶
　　　觀風亭　咸淳臨安志在冷泉亭側唐庶子河¶
　　　東裴常棣建¶
　　　見山亭　咸淳臨安志唐守盧給事元輔建¶
　　　呼猿洞　在冷泉亭左西湖遊覽志晉慧理嘗¶
<pb:KR2k0089_WYG_008-14a>¶
　　　畜白猿於此劉宋時有僧智一訪舊蹟仍畜猿¶
　　　於山臨澗長嘯即羣猿畢集人稱之曰猿父好¶
　　　事者每施食以飯猿故上有飯猿臺方輿勝覽¶
　　　其洞有路可透天竺¶
　勅賜雲林寺　在靈隠山之隂北髙峯下即古靈隠¶
　　　寺靈隠寺志創於晉咸和元年竺僧慧理山門¶
　　　始榜曰絶勝覺場仙翁葛洪書正殿曰覺皇殿¶
　　　歴五季隋興廢莫考唐㑹昌間稍興復吳越錢¶
<pb:KR2k0089_WYG_008-14b>¶
　　　王命僧延夀重為開拓殿宇一新建石幢二正¶
　　　殿仍覺皇之舊殿後為千佛閣最後為法堂為¶
　　　方丈(即直/指堂)東建百尺彌勒閣西有祗園(今名紫/竹林)¶
　　　宋景徳四年改景徳靈隠禪寺南宋髙孝屢幸¶
　　　號稱禪院為五山第二改法堂為直指堂元明¶
　　　屢建屢燬萬歴壬午復建(宋之問靈隠寺詩鷲/嶺鬰岧嶤龍宫鎖寂)¶
　　　(寥樓觀滄海日門對浙江潮桂子月中落天香/雲外飄捫蘿登塔逺刳木取泉遥霜薄花更發)¶
　　　(氷輕葉未凋夙齡尚遐異搜討滌煩囂待入天/台路㸔予度石橋賈島早秋題天竺靈隠寺詩)¶
<pb:KR2k0089_WYG_008-15a>¶
　　　(峯前峯後寺新秋絶頂髙窻見沃洲人在定中/聞蟋蟀鶴於棲處掛獼猿山鐘夜渡空江水汀)¶
　　　(月寒生古石樓心欲懸帆身未遂謝公此地昔/曾逰楊巨源送章孝標歸杭州詩曾過靈隠江)¶
　　　(邊寺獨宿東樓㸔海門潮色銀河鋪碧落日光/金柱出紅盆不訪公事資髙卧無限詩情要細)¶
　　　(論若訪郡人徐孺子應須騎馬到江村白居易/留題天竺靈隠兩寺詩在郡六百日入山十二)¶
　　　(回宿因丹桂落醉為海橊開黄紙除書到青宫/詔命催僧徒多悵望賓従亦徘徊寺暗煙埋竹)¶
　　　(林香雨落梅别橋憐白石辭洞戀青苔漸出松/間路猶飛馬上杯誰教冷泉水送我下山来權)¶
　　　(徳輿贈天竺靈隠二寺主詩石路泉流兩寺分/尋常鐘磬隔山聞山僧半在中峯住共占青猿)¶
　　　(與白雲蘇軾立秋日禱雨宿靈隠詩百重堆案/掣身間一葉秋聲對榻眠牀下雪霜侵户月枕)¶
<pb:KR2k0089_WYG_008-15b>¶
　　　(中琴筑落堦泉﨑嶇世味嘗應徧寂寞山棲/老漸便惟有憫農心尚在口占雲漢更茫然)¶
　　國朝順治戊戌大殿燬僧𢎞禮復創内有天王殿¶
　　　輪藏殿伽藍殿羅漢殿金光明殿大悲殿法堂¶
　　　方丈直指堂大樹堂南鑑堂聨燈閣華巖閣青¶
　　　蓮閣梵香閣紅于閣玉樹林法夀堂蒙堂萬竹¶
　　　樓鐘樓普同塔院康熙二十八年¶
聖祖仁皇帝南巡幸寺¶
御製靈隠寺詩一首¶
<pb:KR2k0089_WYG_008-16a>¶
　靈山含秀色鷲嶺起嵯峨梵宇盤空出香雲繞地多¶
　開襟對層碧下馬撫煙蘿羽衛閒来往非同問法過¶
親灑宸翰¶
　書雲林二字¶
賜名雲林寺三十八年¶
聖駕再幸雲林¶
賜金佛一尊¶
御書禪林法紀額又¶
<pb:KR2k0089_WYG_008-16b>¶
御題一聫云¶
　禪心澄水月¶
　法鼓聚魚龍¶
御製雲林寺詩一首¶
　無為幾事少問俗駐林邱衛騎森嚴減爐煙靉靆浮¶
　鳥啼香界古花綴梵筵幽野徑春風引輕鋪細草柔¶
　　　四十二年四十四年四十六年俱奉¶
臨幸賜賚優渥雍正六年總督李衛倡修大雄殿天王¶
<pb:KR2k0089_WYG_008-17a>¶
　　　殿及諸堂宇樓閣乾隆七年寺僧義果募縁重¶
　　　修乾隆十六年三月初四日¶
　聖駕巡幸¶
　御製雲林寺詩¶
　　水盡山幽趣轉竒中宏恰當闢檀維明珠仙露垂¶
　　乎¶
聖(寺内存筆/皇祖御)布襪青鞵始者誰(用杜甫/句意)僧足髙閒宜逺¶
　　俗佛無揀擇曷居斯尋巖步&KR1231;吾原慣更覺雲深¶
<pb:KR2k0089_WYG_008-17b>¶
　　意與遲¶
　御製雲林寺方丈小憩示僧詩¶
　　雲居十笏暫徘徊恱可蒼松及古梅何事山僧門¶
　　外立招呼且向箇中来¶
　御題覺皇之殿曰¶
　　鷲嶺龍宫¶
　御書聨句云¶
　　峯従西竺来雲根無住¶
<pb:KR2k0089_WYG_008-18a>¶
　　泉自上方出月印長圓¶
　御題直指堂之額曰¶
　　涌翠披雲¶
　　　三月十一日¶
　翠華再幸¶
　御製雲林寺二十韻¶
　　靈隠古禪林佳稱乃自今佛原冺名象天與闢幽¶
　　深竒絶驚初見清閒試重尋嶤巒(北髙/峯)先陟頂静¶
<pb:KR2k0089_WYG_008-18b>¶
　　室(韜光/菴)一開襟自内尤綜要居髙總照臨澄懐&KR0257;¶
　　月相對面賞雲岑稍憩塵中跡聊清物表心冷侵¶
　　泉潄玉静聽澗調琴乍啓&KR0785;瓏竅憑吹金石吟(冷/泉)¶
　　(亭畔石竅/人吹則鳴)呼猿時踔洞招鶴早鳴隂辨茗𫝊初火¶
　　(是日偶閲採/茶炮焙之法)攀松驗五鍼洞天窮窈窕乳竇注渟¶
　　涔路盡忽開豁巖攢復鬱森線光常漏日鳥道欲¶
　　捫参丹閟仙人竈草生王母簪棲嵓鏨龍象鎮海¶
　　協祥祲蘿薜蒙櫹蔚雲霞䕶嵂嶔認峯垂羽翼續¶
<pb:KR2k0089_WYG_008-19a>¶
　　句美球琳誰識西来意徒&KR0339;門外音便當旋翠蹕¶
　　無逸以為箴¶
　　　大樹堂　在方丈後靈隠寺志樹為慧理手植¶
　　　巨數十圍枝幹参天置堂其下即見山亭故址¶
　　　紅于閣　在官客堂後深秋北山一帶楓朩皆¶
　　　丹昔人取唐詩霜葉紅于二月花之句以顔其¶
　　　閣¶
　　　北髙峯　在雲林寺後名勝志靈隠山北起最¶
<pb:KR2k0089_WYG_008-19b>¶
　　　髙之一峯也石磴數百級曲折三十六灣羣山¶
　　　屏列湖水鏡浮雲光倒垂萬象在下遥望浙江¶
　　　如匹練之新濯¶
　　　乾隆十六年三月十一日¶
　聖駕巡幸¶
　御製登北髙峯極頂詩¶
　　南北兩髙峯北勝南姑捨適際天氣佳峯頭一駐¶
　　馬琅霄拂仙籟吴山皆在下江海一杯水向我眼¶
<pb:KR2k0089_WYG_008-20a>¶
　　前㵼滌盡萬慮塵何有閒愁惹巡檐古作無曲髙¶
　　和者寡¶
　　　北髙峯塔　在靈隠後山咸淳臨安志唐天寳¶
　　　中建髙七層會昌中燬錢武肅王重修宋至和¶
　　　三年雷火元豐間圓明大師重建咸淳七年燬¶
　　　又建靈隠寺舊志今圮止存三層(潘閬北髙峯/塔詩北髙峯)¶
　　　(上塔竟上最髙層嘗謂人難到何當我獨登天/香聞不斷海月見微稜懶下紅塵路重来恐未)¶
　　　(能蘇軾遊靈隠髙峯塔詩言遊髙峰塔蓐食治/野裝火雲秋未衰及此初旦涼霧霏巖谷暝日)¶
<pb:KR2k0089_WYG_008-20b>¶
　　　(出草朩香嘉我同来人久便雲水鄉相觀小舉/足前路髙且長古松盤龍蛇怪石坐牛羊漸聞)¶
　　　(鐘磬音飛鳥皆下翔入門空無有雲海浩茫茫/惟見聾道人老病時絶糧問年笑不答但指空)¶
　　　(藜牀心知不復来欲歸更徬/徨贈别留匹布今嵗天早霜)¶
　　　石筍峯　在雲林寺後名勝志一名卓筆峰圓¶
　　　峭特立髙數十丈¶
　　　茯苓泉　西湖遊覽志在靈隠寺後山古松䕃¶
　　　之白石齒齒泉極甘冽¶
　　　葛塢　在靈隠山靈隠寺志晏元獻輿地志云¶
<pb:KR2k0089_WYG_008-21a>¶
　　　吳方士葛孝先所居陸羽寺記云晉葛洪亦居¶
　　　此¶
　　　巢居塢　在雲林寺西本名巢溝塢靈隠寺志¶
　　　由塢泝澗而西達韜光菴¶
　　　韜光菴　在石筍峰上咸淳臨安志天福四年¶
　　　吳越王建舊額廣嚴唐長慶中有僧韜光結菴¶
　　　於此遂名西湖遊覽志韜光禪師蜀人代宗時¶
　　　辭師出逰師囑之曰遇天可前逢巢即止逰靈¶
<pb:KR2k0089_WYG_008-21b>¶
　　　隠山巢溝塢值白樂天守郡悟曰吾師命我也¶
　　　遂卓錫焉樂天聞之因與為友題其堂曰法安¶
　　　成化杭州府志大中祥符元年改今額乾道九¶
　　　年充咸安郡王功徳院廢洪武間重建後燬天¶
　　　順二年僧宗融復建(白居易寄韜光詩一山門/作兩山門兩寺原従一寺)¶
　　　(分東澗水流西澗水南山雲起北山雲前臺花/發後臺見上界鐘聲下界聞遥想吾師行道處)¶
　　　(天香桂子/落紛紛)¶
　　國朝康熙四十五年重修乾隆十六年三月初四¶
<pb:KR2k0089_WYG_008-22a>¶
　　　日¶
　聖駕巡幸¶
　御題法安之堂曰¶
　　雲岑日觀¶
　御製韜光詩(見恭紀/名勝)¶
　　　三月十一日¶
　翠華再幸¶
　御製再至韜光題壁¶
<pb:KR2k0089_WYG_008-22b>¶
　　前日坐韜光觀海窮境逺今日登髙峯韜光又平¶
　　坦以此識萬理進界無止滿徒愛境致幽輒復紆¶
　　畫䍐嵐翠度重重逕險遵踠踠山鳥及山花夹道¶
　　紛不㫁松翻緑雲濤竹帶碧琅粉不歴百磴艱安¶
　　知十里近山僧縦慣經和南笑而莞¶
　　　(臣/)錢陳羣恭和¶
　御製韜光詩元韻¶
　　　一菴結幽處奥歴不可極况有竹萬竿娟静伺¶
<pb:KR2k0089_WYG_008-23a>¶
　　　其隙仄徑轉復隘時見紺乳滴鳴泉逺壑聞古¶
　　　磴留僧跡衆峯忽對面往往似相識抱寺鬱深¶
　　　林束澗竦竒石緩步上層樓清閟生虚白遐情¶
　　　時一&KR0476;徙倚憑几席江逈海門寛鶻起煙際直¶
　　　慮淡寄逺想形外寫心得萬山拜堂下靉靆雲¶
　　　竇塞香界遺聲聞寂寞尋詩客¶
　　　(臣/)沈徳&KR0467;恭和　元韻¶
　　　雲林逰已窮取徑仰層極松篁不見天日影穿¶
<pb:KR2k0089_WYG_008-23b>¶
　　　林隙筧中暗泉流幽幽響涓滴境寂少人行時¶
　　　逢猿鳥跡當年此登陟舊逕依稀識聞鐘知寺¶
　　　近紆回度盤石到頂開心胷放眼波光白江海¶
　　　混一氣攬之入几席老僧昔共逰樸拙守遺直¶
　　　話舊廿載餘電光留不得寸心付虚空空際何¶
　　　由塞自顧未離塵愧彼無家客¶
　　　金蓮池　在韜光菴舊傳韜光引水種金蓮處¶
　　　白沙泉　在雲林寺西夢梁録泉自白沙中出¶
<pb:KR2k0089_WYG_008-24a>¶
　　　城市人取以瀹茗¶
　　　永福寺　在石筍峯下舊錢塘縣志劉宋元嘉¶
　　　時為琳法師講所石晉天福間顔為普圓院又¶
　　　名資巖南宋咸淳間改今額時有毒蜂大師居¶
　　　之號大吉祥寺西湖遊覽志内有超然臺金沙¶
　　　白沙二泉宋熙寧間杭守祖無擇居此方丈板¶
　　　扉皆蘇子瞻趙閲道秦少逰黄魯直留題永福¶
　　　寺志元至元元年有清涼山盤佗石正宗禪師¶
<pb:KR2k0089_WYG_008-24b>¶
　　　圓来駐錫常衣白衲又名白衲菴明成化二年¶
　　　古香禪師相繼住持建海石樓屠隆書額萬厯¶
　　　間徐𢎞基重題永福禪林¶
　　國朝順治間重修¶
　　　紫竹林　在雲林寺西即古祗園房上接韜光¶
　　　下接靈鷲蒼厓左峙碧澗右繞竹隂茂宻更名¶
　　　紫竹林元楊維楨詩有僧住㫋檀紫竹林之句¶
　　　常産紫筍釋贊寧筍譜中所云錢塘多紫桂筍¶
<pb:KR2k0089_WYG_008-25a>¶
　　　是也寺僧每劚以充齋供乾隆十六年春¶
　御製劚筍詩¶
　　㦸嶷見龍角清供試新嘗恐損凌雲質不教多劚¶
　　將¶
　　　岣嶁山房　在雲林寺西錢塘縣志明李元昭¶
　　　字用晦號岣嶁山人構廬於慎菴之址架迴溪¶
　　　絶壑之上溪聲出屋下髙厓插天古朩拔地工¶
　　　詩與山隂徐渭齊名有岣嶁山房集¶
<pb:KR2k0089_WYG_008-25b>¶
　　　包莊　在雲林寺西錢塘縣志明副使包涵所¶
　　　别業名青蓮山房倚蓮花峯跨靈隠澗深巖峭¶
　　　壁蘿徑松門饒樸野之趣而其中崇臺傑閣曲¶
　　　房洞户入者迷不得出今已易主頽廢而人猶¶
　　　稱包氏北莊(陳繼儒青蓮山房詩名園極宏麗/偏欲擬村莊編户留柴葉牽藤補)¶
　　　(蠣牆雲根常塞路溪水直穿房覔路無由出徘/徊度曲廊又主人無俗慮築圃見文心竹暗常)¶
　　　(疑雨松吟自帶琴鶯花為伴侣鐘鼎/托山林勝地無常主包莊說到今)¶
　　　白閣　在靈鷲山錢塘縣志明邵重生古菴建¶
<pb:KR2k0089_WYG_008-26a>¶
　　　祀許由及唐宋名賢又為樓三楹藏其父經邦¶
　　　所著三𢎞一致錄鍵户不出者三十年著武林¶
　　　七志¶
　　　粟山　在靈隠山西舊志云髙六十二丈太平¶
　　　寰宇記上有石杵吳大帝刻云黄武二年嵗在¶
　　　戊午八月三日凡十二字¶
　　　石人嶺　在粟山上咸淳臨安志一名馮公嶺¶
　　　極髙峻有石人卧路傍故名¶
<pb:KR2k0089_WYG_008-26b>¶
　　　女兒山　在靈隠山南太平寰宇記山石狀如¶
　　　人形雙髻分明俗謂之女兒山下有洞名玉女¶
　　　巖一名新婦石¶
　　　時思薦福寺　在石人嶺下西湖遊覽志晉咸¶
　　　和中建於下竺寺西宋紹興間徙建於此有天¶
　　　池樓通雲亭萬玉軒湖山至此幽邃極矣¶
　　　石佛菴　在靈隠山雲林寺志萬厯間僧如□¶
　　　於榛莽中見二石佛建菴其處湯煥書竹林精¶
<pb:KR2k0089_WYG_008-27a>¶
　　　舍¶
　　　頭陀石室　在韜光山後靈隠寺志貞觀坐禪¶
　　　處¶
　　　佛國山門　在三天竺路口西湖遊覽志自合¶
　　　澗橋折而南度佛國山門為下天竺寺佛國二¶
　　　字舊為鍾離權書宋易以張即之書上天竺山¶
　　　志後改題三天覺路今額曰三天竺¶
　　　天竺山　武林舊事自靈隠至郎當嶺皆稱天¶
<pb:KR2k0089_WYG_008-27b>¶
　　　竺山¶
　　　月桂峯　在飛来峯西西湖遊覽志唐天聖中¶
　　　秋月甚朗降靈實於兹山狀若珠璣璀璨奪目¶
　　　有異人識之曰此月中桂子也故宋之問詩云¶
　　　桂子月中落白居易詩云宿因月桂落皆謂此¶
　　　峯下舊有月桂亭¶
　　　稽留峯　在天竺山西湖遊覽志相傳堯時許¶
　　　由隠居此山遂名許由峯俗訛為稽留盧同父¶
<pb:KR2k0089_WYG_008-28a>¶
　　　詩云問山何以名靈隠山曰當年隠許由是也¶
　　　或曰晉許逺㳺非許由然水經注言昔有道士¶
　　　入此不返因以稽留為山號則稽留之名自漢¶
　　　魏已然又非逺㳺遺跡矣逺㳺名邁自餘杭垂¶
　　　霤山移入靈隠餐霞茹芝有終焉之志後羽化¶
　　　去¶
　　　下天竺寺　在靈鷲山麓西湖遊覽志亦晉僧¶
　　　慧理建隋開皇十五年有僧真觀者錢塘人操¶
<pb:KR2k0089_WYG_008-28b>¶
　　　行髙潔掌有仙文稱寳掌禪師居頭陀石室檀¶
　　　越陳仲寳拓而新之號南天竺寺咸淳臨安志¶
　　　唐永泰中名天竺寺五代時有五百羅漢院後¶
　　　廢大中祥符初改名靈山寺天禧四年復天竺¶
　　　寺額紹興十四年改天竺時思薦福寺為吳秦¶
　　　王香火院慶元三年復為天竺靈山之寺錢塘¶
　　　縣志元末燬明洪武間重建(崔顥遊天竺寺詩/晨登天竺山山殿)¶
　　　(朝陽曉澗泉争噴薄江岫相縈繞直上孤頂髙/平看衆峯小南州十二月地煖氷雪少靑翠滿)¶
<pb:KR2k0089_WYG_008-29a>¶
　　　(寒山藤蘿覆冬沼花龕瀑布側青壁石林杪鳴/鐘集人天施飯聚猿鳥洗意歸清浄澄心悟空)¶
　　　(了始知世上人萬物一何擾李白送崔十二遊/南天竺寺詩還聞天竺寺夢想懐東越每年海)¶
　　　(樹霜桂子落秋月送君逰此地已屬流芳歇待/我来嵗行相隨浮溟渤張祐天竺詩西南山最)¶
　　　(勝一界是諸天下路穿巖竹分流入寺泉躡雲/丹井畔望月石橋邊洞壑江聲逺樓臺海氣連)¶
　　　(塔明春嶺雪鐘㪚暮松烟何處去猶戀更㸔峯/頂蓮陳陶宿天竺寺詩一宵何期此靈境五粒)¶
　　　(松香金池冷西僧示我髙/隠心月在中峯葛洪井)¶
　　國朝康熙三十八年¶
聖祖仁皇帝南巡幸寺¶
<pb:KR2k0089_WYG_008-29b>¶
賜帑金重修¶
　　　蓮花峯　在下天竺寺後水經注靈隠山有孤¶
　　　石壁立大三十圍其上開散狀似蓮花¶
　　　三生石　在下天竺寺後太平廣記唐李源與¶
　　　僧圓澤友善澤亡時與源約十三年後相見於¶
　　　杭州天竺寺逾十三年源自洛適杭見葛洪川¶
　　　畔有牧童騎牛背而歌曰三生石上舊精魂賞¶
　　　月吟風不要論慚愧情人逺相訪此身雖異性¶
<pb:KR2k0089_WYG_008-30a>¶
　　　常存歌罷驅牛入煙霞而去¶
　　　繙經堂　在蓮花峯下西湖遊覽志相傳謝靈¶
　　　運兒時繙經於此(白居易繙經臺詩一會靈山/猶未散重繙貝葉有来由是)¶
　　　(名棈進纔開眼巖石無端亦㸃頭姚鉉繙經臺/詩康樂悟元機寂寥此棲息經繙貝葉文臺近)¶
　　　(蓮花/石)¶
　　　香林洞　一名香桂林舊有香林亭其右為日¶
　　　月巖咸淳臨安志下竺香林洞産茶名香林茶¶
　　　上竺白雲峯亦産茶名白雲茶蘇軾詩白雲峯¶
<pb:KR2k0089_WYG_008-30b>¶
　　　下雨旗新兩山居民皆以採茶為業¶
　　　乾隆十六年三月¶
　聖駕巡幸天竺¶
　覽鄉民採茶製焙之法¶
　御製觀採茶作歌¶
　　火前嫩火後老惟有騎火品最好西湖龍井舊擅¶
　　名適来試一觀其道村男接踵下層椒傾筐雀舌¶
　　還鷹爪地爐文火續續添乾釡柔風旋旋炒慢炒¶
<pb:KR2k0089_WYG_008-31a>¶
　　細焙有次第辛苦工夫殊不少王肅酪奴惜不知¶
　　陸羽茶經太精討我雖貢茗未求佳防微猶恐開¶
　　竒巧防微猶恐開竒巧採茶朅覽民艱曉¶
　　　下竺寺橋　南澗東出中竺寺橋又東合神道¶
　　　塢為下竺寺橋¶
　　　葛井　在下天竺寺西湖遊覽志相傳吳赤烏¶
　　　二年葛稚川得道於此(許渾天竺寺題葛洪井/詩羽客煉丹井井留人)¶
　　　(己無舊泉青石下餘甃碧山隅雲朗鏡開匣月/寒氷在壺仍聞醸仙酒此水過瓊酴梅詢葛井)¶
<pb:KR2k0089_WYG_008-31b>¶
　　　(詩仙翁道未成棲神在巖石酌彼山下泉窮年/煉隂液洞隂眷始緑苔甃秋涵碧緬邈不可期)¶
　　　(憑闌望/鳬舄)¶
　　　七寳普賢閣　在下天竺成化杭州府志沙門¶
　　　善熙以七寳塑普賢像吏部尚書虞䇿記其事¶
　　　西嶺草堂　在下天竺成化杭州府志唐道標¶
　　　立¶
　　　七葉堂　在下天竺唐白居易有七葉堂避暑¶
　　　詩¶
<pb:KR2k0089_WYG_008-32a>¶
　　　日觀菴　在下天竺西湖遊覽志僧遵式建范¶
　　　仲淹為之記至今相傳有文正卧榻¶
　　　神尼舍利塔　在飛来峯頂神州古史考隋仁¶
　　　夀二年遣僧齎神尼舍利於此造塔發土得石¶
　　　坎因以所齎舍利納其中不差分寸人咸異之¶
　　　曲水亭　在下天竺西湖遊覽志一名流杯亭¶
　　　亭心有水臺盤曲折可流觴傍有陸羽二寺記¶
　　　碑¶
<pb:KR2k0089_WYG_008-32b>¶
　　　重榮檜　在下天竺光明懴堂後古蹟考隋時¶
　　　所植髙數丈大十圍後為兵火所燎至宋大中¶
　　　祥符間復茂故名¶
　　　楓朩塢　在稽留峯北¶
　　　千嵗巖　中天竺寺之主山¶
　　　中天竺寺　在楓朩塢南西湖遊覽志隋開皇¶
　　　十七年僧寳掌建寳掌以唐髙宗顯慶間住浦¶
　　　江化去自稱度世一千七十二年世稱千嵗和¶
<pb:KR2k0089_WYG_008-33a>¶
　　　尚故兹山有千嵗巖呉越錢氏改為崇夀院宋¶
　　　政和四年改天寜萬夀永祚禪寺有摩利支菩¶
　　　薩像宋淳熙間建華巖閣元大厯閣改天厯永¶
　　　祚禪寺武林梵志明洪武初改額中天竺寺正¶
　　　徳間燬嘉靖二十五年重建成化杭州府志内¶
　　　有天香閣桂子堂此中亭元末燬僧慧融重建¶
　　　(王元章送僧歸中竺詩天香閣上風如水千嵗/巖前雪似苔眀月不期穿樹出老夫曾此聽猿)¶
　　　(来相逢五載無書寄却憶三生有夢回/鄉曲故人頻問訊孤山梅樹幾時開)¶
<pb:KR2k0089_WYG_008-33b>¶
　　國朝康熙三十八年¶
聖祖仁皇帝南巡幸寺¶
賜帑金三百兩四十二年再幸¶
御書靈竺慈綠四字額奉懸正殿¶
　　　中竺寺橋　南澗東合永清塢出中竺寺橋¶
　　　永清塢　對中天竺寺西湖遊覽志塢中有永¶
　　　清菴心菴塢背即龍井¶
　　　中印峯　在上天竺左靈隠寺志昔寶掌開中¶
<pb:KR2k0089_WYG_008-34a>¶
　　　竺山掌乃西域五印度之中印人故名又善住¶
　　　峯與中印相連¶
　　　香爐峯　在大路側狀如香爐¶
　　　天香巖　在中印峯之半山靈隠寺志又名百¶
　　　歳巖¶
　　　水月池　在中印峯前上天竺山志宋寶祐五¶
　　　年住持佛光炤法師鑿上有水月樓靈隠寺志¶
　　　僧若訥建虚敞宏麗淳熙嘉定端平間臨幸扈¶
<pb:KR2k0089_WYG_008-34b>¶
　　　従留題甚夥後燬¶
　　　肅儀亭　在上天竺寺路口西湖遊覽志宋嘉¶
　　　祐中僧元浄建蔡襄書元浄字無像於潛人受¶
　　　戒於天竺慈雲師學行精進神宗嘉之賜號辨¶
　　　才住上天竺十七年與蘇子瞻趙閱道友善後¶
　　　還於潛復歸天竺遷居龍井作此亭嵗久圮明¶
　　　洪武二十八年僧一如重建¶
　　　琮老橋　西湖遊覽志南澗東合楊梅塢支澗¶
<pb:KR2k0089_WYG_008-35a>¶
　　　出琮老橋僧琮建¶
　　　流虹澗　西湖遊覽志滙五峯之水於普門外¶
　　　即南澗也¶
　　　普門　在流虹澗前¶
　　　金佛橋　在普門内上天竺山志宋淳熙間佛¶
　　　光炤法師建掘地得金佛遂名¶
　　　見心亭　在普門内西湖遊覽志明嘉靖間都¶
　　　指揮僉事李節建西有梅菴¶
<pb:KR2k0089_WYG_008-35b>¶
　　　乳竇峯　在上天竺寺南西湖遊覽志下有空¶
　　　巖懸乳如脂甘香可食又峯下有泉色白如乳¶
　　　名乳竇泉¶
　　　獅子峯　在乳竇峯之右上天竺山志昔翊大¶
　　　師經行時忽聞獅聲震吼故名山有竒石如獅¶
　　　狀¶
　　　白雲峯　上天竺之主山上天竺山志常有白¶
　　　雲覆其上¶
<pb:KR2k0089_WYG_008-36a>¶
　　　雙檜峯　在白雲峯之右上天竺山志有雙檜¶
　　　婆娑故名¶
　　　雙桂巖　在雙檜峯下上天竺山志一名百丈¶
　　　巖¶
　勅賜法喜寺　即上天竺寺在乳竇峯北白雲峯南¶
　　　咸淳臨安志晉天福四年僧道翊結廬山中夜¶
　　　有瑞光就視得竒朩命孔仁謙刻觀音大士像¶
　　　㑹僧勲従洛陽持古佛舍利至納之頂間妙相¶
<pb:KR2k0089_WYG_008-36b>¶
　　　具足錢忠懿王夢白衣人求治其居王感寤即¶
　　　其地建天竺看經院咸平初郡守張去華因旱¶
　　　迎大士至梵天寺致禱即日雨自是遇水旱必¶
　　　謁焉有禱遂應嘉祐中郡守沈文通謂大士以¶
　　　聲音為佛事非禪那所居乃以教易禪以辨才¶
　　　法師元浄居之名靈感觀音院元浄益鑿山闢¶
　　　地增廣殿宇靖康初屬有金難僧道元秘大士¶
　　　像於井(寺前廡下有觀/音衆即其處)兵退瓦礫中忽鏗然有¶
<pb:KR2k0089_WYG_008-37a>¶
　　　聲始知井所在得像歸之院孝宗以久雨致禱¶
　　　即日霽賜内府寶玉三品淳熙二年創十六觀¶
　　　堂法輪寶藏理宗書廣大靈感觀音教寺西湖¶
　　　遊覽志慶元三年改天台教寺元至元三年燬¶
　　　五年重建仍改天竺教寺内有白雲堂兩峯堂¶
　　　中印堂十六觀堂雲漢閣應真閣延桂閣秋香¶
　　　閣伴雲閣清華軒植杖亭謝屐亭並廢惟白雲¶
　　　堂存焉成化杭州府志元季燬復建成化丙申¶
<pb:KR2k0089_WYG_008-37b>¶
　　　重修錢塘縣志自宋至今每亢旱淫潦有司常¶
　　　即山中迎大士像入城於吳山海㑹寺祈禱無¶
　　　不響應遂為一郡雨暘司命逺方趨謁者香火¶
　　　之盛不下普陀(蘇軾雨中遊天竺靈感觀音院/詩蠶欲老麥欲黄前山後山雨)¶
　　　(浪浪農夫輟耒女停筐白衣仙人坐髙堂張栻/過上天竺寺詩上竺諸天近中林萬木低逈超)¶
　　　(塵世外恍入雪山西忽漫&KR0257;龍象行將混鹿麋/何年釋簪紱於此獨幽棲朱子春日過上天竺)¶
　　　(寺詩竺國古招提飛甍碧瓦齊林深忘日午山/逈覺天低琪樹殊方色珍禽别院啼沙門有文)¶
　　　(暢啜茗漫留題呂祖謙遊上天竺詩浄域何虚/寂居然隔市喧僧来渾不語吾亦欲忘言至樂)¶
<pb:KR2k0089_WYG_008-38a>¶
　　　(存簞食浮名類觸藩行行返初服賁止老邱樊/真徳秀遊上天竺詩事事不可了還須入此山)¶
　　　(遥尋黄葉路逈出白雲間瀹茗止煩渇談空得/笑閒飄飄有餘興歸去掩柴闗魏了翁遊上天)¶
　　　(竺詩風波滿平地世路遶羊腸急欲逃塵網遥/登選佛場雲深午猶暝竹宻夏生涼興逸忘歸)¶
　　　(去髙眠/借石牀)¶
　　國朝順治十七年燬康熙五年重建三十八年¶
聖祖仁黄帝南巡三月二十四日¶
駕幸寺中¶
御書法雨慈雲四字額奉懸正殿¶
<pb:KR2k0089_WYG_008-38b>¶
太皇太后賜帑金五百兩修葺殿宇¶
御製重修天竺寺碑文¶
　朕御歴凝庥心周區域省方設教蹕駐湖山眷兹民¶
　力於東南詎止皇輿之名勝若乃因其舊蹟無侈前¶
　觀則天竺寺之所由以重修也粤惟鷲嶺著於西方¶
　法輪則一竺峯麗於南國名刹維三固緇梵所熏修¶
　亦僊靈之窟宅潮音送響遥接普陀塔影横空長留¶
　舍利瑞光發於澗上竒朩像大士之容白衣感夫夢¶
<pb:KR2k0089_WYG_008-39a>¶
　　中浄域建看經之院或旱乾間作禾麥告枯而旛蓋¶
　　来迎霔雨濡作有禱輒應無福不臻斯固歴晉宋以¶
　　迄今實亦載簡編而可信意者能仁之量等於好生¶
　　佛道之成闗乎民隠推斯指也不其偉歟將使般若¶
　　之門隨方而啓仁夀之域舉世咸登有其興矣曷可¶
　　廢哉朕曩者親奉¶
慈闈式臨兹宇自芳湖而西顧望初地以南循輦過花迎¶
　　旌迴雲捲巖深乳竇舍真珠之寶光峯轉飛来帶琉¶
<pb:KR2k0089_WYG_008-39b>¶
　　璃之紺色百靈斯䕶七聖不迷既祝我¶
皇太后夀履泰寧復冀凡兹庶民室家盈慶然則釋迦之¶
　　𢎞慈與國家之布徳豈有殊也顧念山靈如昔寺貎¶
　　未新我¶
皇太后為國發心為民祈福特申¶
慈命重葺香林兹役之興不妨民事凌雲再煥將無乾竺¶
　　之靈匪日成功實篤坤元之慶恒沙國土偕常樂以¶
　　同升億萬蒼生享太平而無極是則我¶
<pb:KR2k0089_WYG_008-40a>¶
皇太后之聖心依然釋迦之心而於朕經營天下利濟生¶
　　民之心亦適有愜也夫¶
　　　　四十二年二月十七日¶
　聖祖南巡再幸¶
　賜帑金四十八兩四十三年二月十九日¶
　頒賜¶
　御書金字心經一軸四十六年四月初七日¶
　聖袓南巡再幸¶
<pb:KR2k0089_WYG_008-40b>¶
　賜御書金字藥師經一部並¶
　御製藥師經讚六十一年春大殿燬雍正七年浙江總¶
　　　　督李衛即藏經閣故址恭建¶
　御書樓九年奉¶
　世宗憲皇帝賜帑金鼎建¶
　御製重修天竺寺碑文¶
　　浙中多名山古寺天竺乃昭著之大刹也湖山明秀¶
　　勝地鍾靈觀音大士歴徵顯應竒木妙相舍利瑞光普¶
<pb:KR2k0089_WYG_008-41a>¶
　　現𢎞慈久而彌彰有感必通如響斯㨗¶
皇考聖祖仁皇帝巡幸浙西重新香界¶
御製碑文照耀穹宇為¶
慈聖祝釐為蒼生祈福意至厚也祝融不戒宜事鼎新爰¶
　　因總督李衛之請命發帑金再加修葺雍正十二年¶
　　十一月工竣璇題朱網丹雘煥如遠近人民瞻仰歡¶
　　悦用勒文翠珉以紀其事夫佛法廣大無邊不可思¶
　　議而大士慈悲為念隨聲赴感普濟羣生是以善信¶
<pb:KR2k0089_WYG_008-41b>¶
　　皈依有求輒應然天人感召之理無他曰誠敬而己¶
　　矣當其誠心懇至雖以愚夫愚婦之㣲賤而㝠漠之¶
　　際呼吸相通如其不然即有靈明響應悲憫救䕶之¶
　　聖心亦不能强迷頑者而施之惠澤故曰神無常享¶
　　享于克誠又曰至誠而不動者未之有也不誠未有¶
　　能動者也夫斯人生享太平之福日用飲食一絲一¶
　　粟在在皆天地覆載之恩即在在皆明神庇佑之力¶
　　使非時存敬信之心好善逺罪以迓福祥而獨於祈¶
<pb:KR2k0089_WYG_008-42a>¶
　禱迫切之時奔走膜拜冀邀鑒格則誠意微薄豈能¶
　感應尚安望休祥之敷錫乎是以大士之慈悲靈聖¶
　振古如兹而斯人之昭受神庥必由自致誠能䖍敬¶
　居心實力嚮善湔除惡念廣種福緣則善氣和會感¶
　致繁禧大士慈恩降祥錫祉年豐物阜風雨以時衍¶
　蕃昌而躋仁夀朕愛養黎元之至意其深慰矣夫雍¶
　正十三年八月初一日¶
　　　乾隆十六年三月初四日¶
<pb:KR2k0089_WYG_008-42b>¶
　聖駕巡幸¶
　御製天竺寺詩(見恭紀/名勝)¶
　　　(臣/)沈徳潛恭和　元韻¶
　　　松作禪闗石作林詩僧結伴快招尋橋通合澗¶
　　　去方去路轉鷲峯深更深植杖亭空花似昔(亭/畔)¶
　　　(有辨才手/植山茶花)繙經臺古石留今(姚鉉詩臺/近蓮花石)何當桑¶
　　　下聊棲宿聴徹清泠山水音¶
　欽命天竺寺為法喜寺¶
<pb:KR2k0089_WYG_008-43a>¶
　御題法喜寺扁額奉懸山門¶
　御書大悲殿柱聮句云¶
　　繞座法輪明寶月¶
　　盈階甘雨散華天¶
　御題後殿之額曰¶
　　寶陀飛觀¶
　　　三月十一日¶
　聖駕再幸¶
<pb:KR2k0089_WYG_008-43b>¶
　御製天竺詩¶
　　天竺近雲林便途因再至溪溯源更清竹當春益¶
　　翠秀潤挹明湖澹泊標初地泠然磬魚聲颯爾煙¶
　　霞意¶
　　　白雲堂　在方丈前坐白雲峯下故名上天竺¶
　　　山志辨才法師建(蘇軾題辨才白雲堂壁詩不/辭清曉叩松扉却值支公久)¶
　　　(不歸山鳥不鳴天欲/雪捲簾惟見白雲飛)¶
　　　兩峰堂　在白雲堂後前與雙檜乳竇兩山相¶
<pb:KR2k0089_WYG_008-44a>¶
　　　對故名上天竺山志紹興間如法師建萬歴間¶
　　　燬崇禎已已重建易為閣今稱藏經閣¶
　　　十六觀堂　李綱十六觀堂碑記乾道元年四月¶
　　　鼎建十六觀堂以為止觀之所額曰超諸有海¶
　　　植杖亭　在雲液池東名勝志宋蘇軾與僧辨¶
　　　才於此植杖而談作亭志之¶
　　　夜講堂　靈隠寺志宋治平中辨才淨法師夜¶
　　　分講經故設之¶
<pb:KR2k0089_WYG_008-44b>¶
　　　謝屐亭　在西峯之麓上天竺山志政和間宣¶
　　　梵珍法師建¶
　　　復菴　在寺門橋南上天竺山志宋嘉泰二年¶
　　　住持妙珪建陸游為記¶
　　　琴岡　在大殿前上天竺山志白雲峯南抽小¶
　　　支綿亘平正伏而為案狀如横琴¶
　　　夢泉　西湖遊覽志宋崇寧元年浙西大旱寺¶
　　　中厨水不給住僧齊玉夢泉發于西坡鑿之果¶
<pb:KR2k0089_WYG_008-45a>¶
　　　得遂名¶
　　　大悲泉　在講堂下夢粱録流遶殿前經如意¶
　　　池¶
　　　華光泉　在白雲西院之右泉出崖石間¶
　　　古春井　一名坐禪井在中印峰下上天竺山¶
　　　志昔古春坐禪處¶
　　　雲液池　在白雲峯下上天竺山志又名白雲¶
　　　泉石甃如玉西湖遊覽志池上有辨才手植山茶花¶
<pb:KR2k0089_WYG_008-45b>¶
　　　如意池　在上天竺寺正殿前杭州府志甃¶
　　　以青石方丈面鏤如意文曲折四達¶
　　　華嚴塢　武林山七志俗呼心安塢以谷中為¶
　　　心安房也深處有華嚴山居東坡書¶
　　　梯子嶺　在華嚴塢上天竺山志一名蘇子嶺¶
　　　由東坡與辨才得名¶
　　　峨眉山　在上天竺西錢塘縣志重岡疊巘北¶
　　　山最深處¶
<pb:KR2k0089_WYG_008-46a>¶
　　　幽淙嶺　西湖遊覽志俗稱水出嶺深壑泠泠¶
　　　巖石磊磊陟此者必緣木攀藤前後牽挽方可¶
　　　上¶
　　　捫壁嶺　在幽淙嶺上錢塘縣志左逼峭嶂右¶
　　　臨清溪攀蘿而升乃天門山之巔從此而東即¶
　　　龍井南山界上天竺山志俗稱郎當嶺¶
　　　天門山　在北高峯之右錢塘縣志南北兩山¶
　　　分界處更南則為五雲山矣(互見/南山)¶
<pb:KR2k0089_WYG_008-46b>¶
　¶
　¶
　¶
　¶
　¶
　¶
　¶
　西湖志纂巻八¶
